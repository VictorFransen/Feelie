# Feelie
*Feelie is een systeem dat helpt met het communiceren en ontwikkelen van de emoties van leerlingen van het 1e tot en met het 3e leerjaar in een klascontext.* 

*Projectteam: Linde Aerssens; Victor Fransen*

5/12/2024

## Samenvatting
Leerlingen die net de stap naar het basisonderwijs maken, hebben vaak moeite met het communiceren van hun emoties die nog volop in ontwikkeling zijn. Dit komt doordat ze hun emoties nog niet goed kunnen verwoorden of omdat ze bang zijn om deze te uiten. Hierdoor ontstaan soms moeilijke situaties in de klas.
Op basis van literatuuronderzoek, interviews, een focusgroep en gebruikerstesten hebben we dit probleem onderzocht. Ons project, Feelie, biedt een laagdrempelige manier om emoties te communiceren via twee fysieke interfaces en een app. Met één druk op de knop kan een leerling zijn emotie doorgeven. De leerkracht kan direct reageren of later alles rustig in de app bekijken.
De interface staat op de bank van de leerling en bevat zes knoppen die emoties weergeven. Bij een druk op een knop wordt de emotie doorgestuurd naar de interface van de leerkracht en de app. Op de interface van de leerkracht is een overzicht zichtbaar van de emoties in de klas. In de app kan de leerkracht tips, een weekoverzicht en een jaaroverzicht raadplegen. Deze oplossingen zijn ontwikkeld en verfijnd door middel van verschillende bevragingen en gebruikerstesten.

<p align="center">
  <img src="https://github.com/VictorFransen/Feelie/blob/main/foto's/logo_feelie.png" width="500" />
</p>

<p align="center">
  <img src="https://github.com/VictorFransen/Feelie/blob/main/foto's/render%20bakje%20lln%204.jpg?raw=true" width="386" />
  <img src="https://github.com/VictorFransen/Feelie/blob/main/foto's/interface%20lrk%20render%202.jpg?raw=true" width="425" />
  <img src="https://github.com/VictorFransen/Feelie/blob/main/foto's/finale_app1.png" width="145" />
</p>

## Introductie
Emoties spelen een belangrijke rol in ons dagelijks leven en hebben de laatste jaren veel aandacht gekregen vanuit de wetenschap.[^1] Bij jonge kinderen zijn deze emoties nog volop in ontwikkeling, waardoor ze vaak nog moeite hebben met het herkennen, communiceren en reguleren ervan. Deze vaardigheden zijn daarentegen wel van cruciaal belang. Ze dragen niet alleen bij tot betere prestaties op school en een goede groepsdynamiek, maar kunnen op lange termijn ook een positieve invloed hebben op het mentaal welzijn en zelfs de gezondheid.[^2][^3]

In dit ontwerpproces werd aan de slag gegaan om leerlingen te ondersteunen bij het ontwikkelen van deze competenties. Dit gebeurt door hen hun emoties te leren benoemen, wat de eerste stap is in emotieregulatie, en ze daarna naar de leerkracht toe te communiceren op een laagdrempelige manier. Op deze manier is de leerkracht op de hoogte van de emoties van de leerlingen en kan hij/ zij hier eventueel op inspelen zonder al te veel tijd te verliezen. Samengevat werd in dit proces een antwoord gezocht op de vraag: ‘Hoe kunnen emoties van kinderen op een laagdrempelige manier gecommuniceerd worden naar de leerkracht toe in een klascontext?’. Hierbij zijn de belangrijkste randvoorwaarden:
-	Gebruiksvriendelijk
-	Intuïtief
-	Tijdsbesparend
-	Laagdrempelig

In dit ontwerp staan de gebruikers, waarbij de belangrijkste de leerkracht en de leerlingen zijn, centraal. Het doel is om een ontwerp te maken dat in de eerste plaats aansluit bij hun behoeften.

## Methodologie
In de figuur hieronder is een tijdslijn te zien van de stappen en methodologieën die doorlopen zijn tijdens het ontwikkelen van Feelie. 
<p align="center">
  <img src="https://github.com/VictorFransen/Feelie/blob/main/foto's/tijdslijn.png" width="100%" />
</p>

**Discovery**

Tijdens de discovery fase werd de opdracht rond 'Empathic wear' onderzocht. Nadat duidelijk werd dat de focus zou liggen op kinderen in de lagere school, werd gestart met een *literatuuronderzoek*. De *5W/H methode* hielp om structuur te brengen in de verzamelde informatie. Vervolgens werd een *stakeholder analyse* uitgevoerd om betrokken partijen in kaart te brengen. Hierop volgde een *focusgroep* met kinderen, waaruit een *persona* werd opgesteld. Daarna volgden er drie *interviews* met leerkrachten, waaruit een *user model* en een *persona* opgesteld werd. Tijdens een 'sprint day' werden een *lotusbloem, innovatrix* gemaakt en aan ideation en selectie gedaan. Hierna konden de eerste *design requirements* opgesteld worden.

**Definition**

De definition fase richtte zich op het uitwerken en testen van het concept. Deze fase begon met een tweede sprint day waarin *quick and dirty prototyping* centraal stond. In wave 1 werd gebruik gemaakt van *storyboarding* om vragen en problemen te identificeren, waarna *concepttesten* met *prototypes* volgden. De verkregen feedback leidde tot bijgestelde design requirements. Vervolgens werden in wave 2 nieuwe prototypes ontwikkeld, gebaseerd op eerdere evaluaties. Deze werden opnieuw getest en verder verfijnd waardoor het concept al een goede basis had.

**Develop 1**

In het tweede semester lag de focus op het verder ontwikkelen, verfijnen en optimaliseren van de ergonomie van Feelie. De fase begon met een reflectie op semester 1, gevolgd door een analyse met *Nir Eyel's hook model* om verbeterpunten te identificeren. Vervolgens werden *e-prototypes* getest via een *ESM-test* bij leerlingen, terwijl bij leerkrachten een *performance measurement* en *MoSCoW review* werd uitgevoerd.

**Develop 2**

Na de eerste ontwikkelfase bleek de app belangrijker dan verwacht. In develop 2 werd daarom de gebruiksvriendelijkheid van de app geoptimaliseerd aan de hand van richtlijnen zoals *law of common region*, *figure ground* en *Miller's law*. Twee versies van de app werden vergeleken tijdens een *usability test* met vijf leerkrachten. Zij vulden na afloop een *system usability scale* in, waarna de finale versie van de app werd uitgewerkt.

**Develop 3**

In de develop 3 fase werd de *user experience* van Feelie op punt gesteld met een focus op de bakjes van de leerlingen. De testen bestonden uit een *fly on the wall observatie* in de klas, waarbij vier leerlingen na eerst een nulobservatie te doen, een bakje kregen: één zonder en drie met verschillende *micro-interacties*. De bakjes van de leerlingen werd verbonden met de interface van de leerkracht. Na afloop vulden leerlingen *Self Assessment Manikins* in en leerkrachten een *BERT-test*. Daarnaast werd bij beide groepen feedback verzameld over de vorm, het materiaal en de kleur van de bakjes.

## 1 Discovery
### 1.1 Doestellingen
Tijdens de discoveryfase is het doel om het gestelde probleem te definiëren en onderzoeken. De onderzoeksvraag hierbij is: ‘Hoe kunnen emoties bij kinderen op de lagere school beter gecommuniceerd en gereguleerd worden met behulp van slimme technologie?’
Deze onderzoeksvraag werd onderverdeeld in de volgende deelvragen:

1. Welke stakeholders zijn van belang?
2. Waarom is het belangrijk dat kinderen hun emoties goed kunnen reguleren en communiceren in een schoolcontext? 
3. Welke rol kan een leerkracht spelen bij de emotionele ontwikkeling van kinderen? 
4. Welke producten of methodes bestaan er op die markt die te maken hebben met kinderen en hun emoties? 
5. Hoe zou het emotionele welzijn en bewustzijn van kinderen nog verbeterd kunnen worden? 
6. Wanneer worden welke emoties ervaren op school? 
7. Welke kinderen hebben het voornamelijk moeilijk met het reguleren/communiceren van hun emoties? 
8. Welke methodes worden er in de praktijk toegepast om de emoties van kinderen te communiceren en reguleren? 
9. Waarom hebben kinderen moeite met het communiceren van hun emoties? 
10. Hoe communiceren kinderen met hun klasgenoten en leerkrachten over hun emoties? 
11. Welke emotionele/sociale uitdagingen zijn er voor kinderen in een schoolomgeving? 
12. Hoe zouden emoties van kinderen beter gecommuniceerd kunnen worden op school? 
### 1.2 Materiaal & methoden
Om op de bovengenoemde vragen onderbouwde antwoorden te krijgen werd eerst aan literatuuronderzoek gedaan, daarna werd een focusgroep en interviews uitgevoerd.
#### 1.2.1 literatuuronderzoek
In het literatuuronderzoek werden deelvragen 1 t.e.m. 5 onderzocht via stakeholdermapping en de 5W/H methode.  Het volledige uitgewerkte protocol van dit literatuuronderzoek is [hier](https://acrobat.adobe.com/id/urn:aaid:sc:EU:c845fe7f-24a4-4b6a-a0fe-1af629438356) te vinden.
#### 1.2.2 interviews (N=3)
Inteviews met twee leerkrachten en een zorgleerkracht beantwoordden deelvragen 8 t.e.m. 12 uit de doelstellingen. Het protocol voor deze interviews is [hier](https://acrobat.adobe.com/id/urn:aaid:sc:EU:4b6db281-ad43-4667-8b5c-be15bfe0595c) te vinden. Deze interviews werden geanalyseerd en vervolgens werd een user model en persona opgesteld.
#### 1.2.3 focusgroep (N=4)
Aan de hand van een focusgroep met kinderen van 8-10 jaar werden deelvragen 6 t.e.m. 9 onderzocht. Het volledige protocol van deze focusgroep is [hier](https://acrobat.adobe.com/id/urn:aaid:sc:EU:233cdea7-30ad-4383-bd4e-c6e02371e6ce) te vinden. De focusgroep is gehouden aan de hand van een spelbord zoals hieronder te zien om het leuk en kindvriendelijk te maken. 
<p align="center">
  <img src="https://github.com/VictorFransen/Feelie/blob/main/foto's/spelbord_focusgroep.jpg" width="70%" />
</p>
Daarna werd de analyse gedaan en een persona gemaakt.

### 1.3 Resultaten

#### 1.3.1 literatuurstudie
Als eerste werden de stakeholders in kaart gebracht, het resultaat hiervan is te zien in onderstaande figuur.
<p align="center">
  <img src="https://github.com/VictorFransen/Feelie/blob/main/foto's/stakeholder_analyse1.png" width="50%" />
</p>
Uit verder onderzoek werd duidelijk dat emotieregulatie en communicatie essentieel zijn in een schoolcontext. Het bevordert zowel academische prestaties als de samenhang in de klas. Leerlingen hebben behoefte aan een laagdrempelige manier om emoties te uiten, zonder ongemak of woorden. Bestaande methodes, zoals de emotiemeter (zie onderstaande figuur), zijn vaak passief en missen actieve interactie.
<p align="center">
  <img src="https://github.com/VictorFransen/Feelie/blob/main/foto's/emotiethermometer_2.jpg" width="50%" />
</p>
Samengevat kon uit deze literatuurstudie geconcludeerd worden dat het communiceren en reguleren van emoties zeer belangrijk is voor leerlingen en er ruimte is om voor deze doelgroep en situatie iets nuttigs te ontwerpen.

Het volledige rapport met de analyse en bronnen is te vinden in de bijlagen.

#### 1.3.2 user interviews (N=3)
Leerkrachten ervaren dat kinderen moeite hebben met het communiceren van hun emoties. Ze gebruiken verschillende methodes zoals een dagplanning die ze samen overlopen voor structuur en rust, visuele symbolen om emoties te verduidelijken en lassen rustige momenten in voor reflectie en communicatie. Op basis van deze interviews werd een persona voor de leerkrachten opgesteld die te zien is in de figuur hieronder.
<p align="center">
  <img src="https://github.com/VictorFransen/Feelie/blob/main/foto's/persona_leerkracht_update.png" width="70%" />
</p>
De volledige analyse en conclusies zijn te vinden in de bijlagen.

#### 1.3.3 focusgroep (N=4)
De focusgroep werd gehouden met kinderen van 8-10 jaar, wat jammergenoeg niet de volledige doelgroep vertegenwoordigd. De kinderen herkenden de emoties vanop het spelbord goed en konden situaties beschijven waarin ze die ervaarden. Zelfregulatie bleek echter nog moeilijk zonder hulp van volwassenen. Hulpmiddelen zoals een emotiemeter werden soms gebruikt, maar niet frequent genoeg om effectief te zijn. Er is dus meer structuur nodig om de voordelen van deze methodes te verkrijgen. Anderstalige kinderen ondervinden extra uitdagingen door taalbarrières, wat frustraties veroorzaakt bij het uiten van emoties. Op basis van deze analyse werd een persona opgesteld voor leerlingen (zie onderstaande figuur).

<p align="center">
  <img src="https://github.com/VictorFransen/Feelie/blob/main/foto's/persona_leerling_update.png" width="70%" />
</p>
De volledige analyse van de focusgroep is te vinden in de bijlagen.

### Conclusies & implicaties
Allereerst werd na deze eerste onderzoeken beslist om de onderzoeksvraag aan te passen naar: 'Hoe kan design en technologie ervoor zorgen dat jonge kinderen (1e tot en met 3e leerjaar) hun emoties beter kunnen communiceren in een schoolcontext?' Deze aanpassing werd gedaan omdat de eerste onderzoeksvraag nogal breed was en die niet kon opgelost worden met 1 product. Er is besloten om enkel te focussen op communicatie van emoties en niet zozeer de regulatie. Omdat bleek dat vooral jonge kinderen (tot ongeveer het derde leerjaar) nood hebben aan het communiceren van hun emoties is de doelgroep hiernaar aangepast.
Uit de discovery fase konden volgende conclusies en implicaties voor het ontwerp gehaald worden:
1. Het ontwerp moet regelmatig gebruik stimuleren.
2. Visuele representatie om emoties eenvoudig en intuïtief herkenbaar te maken zonder dat er taal voor nodig is.
3. Het ontwerp moet kinderen bewust laten nadenken over hun emoties aangezien dit de eerste stap tot zelfregulatie is.
4. Een monitoringtool voor leerkrachten om emoties van leerlingen te kunnen bijhouden en hier eventueel op in te spelen.
5. Het ontwerp moet de structuur die in de klas gebruikt wordt kunnen ondersteunen.

Deze implicaties werden geïmplementeerd in de design requirements.
## 2 Definition
### 2.1 Doestellingen
In de eerste fase, discovery, werd het probleem onderzocht en concepten als oplossing bedacht. De tweede fase, definition, heeft als doel deze concepten te valideren en na te gaan of ze een effectieve oplossing bieden.

Na de initiële discovery fase werden eerst nog enkele aanpassingen gedaan aan het toen gedefinieerde concept. Zo werd er aan de app toegevoegd dat de leerkracht tips kan krijgen over hoe er met emoties kan worden omgegaan bij de leerlingen. Ook werd er een extra interface voorzien voor de leerkrachten zodat zij in een oogopslag kunnen zien hoe de leerlingen zich voelen zonder hun GSM te moeten bovenhalen.

### 2.2 Materiaal & methoden
Om het concept te valideren, werden twee rondes (‘waves’) van gebruikerstesten uitgevoerd met eenvoudige ‘quick and dirty’ prototypes. Feedback hieruit werd gebruikt om het concept verder te verbeteren.
#### 2.2.1 Gebruikerstesten wave 1 (N=5, 2 leerkrachten, 3 leerlingen)
Aan de hand van een storyboard (zie figuur) werden er een aantal onderzoeksvragen opgesteld:

Interface leerlingen: 
- Hoeveel interfaces zijn er nodig in een klas?
-	Hoe moet de interface eruit zien zodat het gebruik ervan laagdrempelig en intuïtief is voor leerlingen van het 1e tot 3e leerjaar?

Interface leerkracht: 
- Welke vorm moet de oplossing krijgen zodat de leerkracht op een snelle en efficiënte manier een overzicht krijgt van de emoties van de leerlingen in klas?
- Hoe moet de app eruit zien om een goed overzicht te bieden van de verschillende emoties die de leerlingen ervaarden?
<p align="center">
  <img src="https://github.com/VictorFransen/Feelie/blob/main/foto's/storyboard.jpg" width="50%" />
</p>

##### 2.2.1.1 Protocol gebruikerstesten wave 1
Het volledige protocol voor de gebruikerstesten van wave 1 is te vinden via deze [link](https://acrobat.adobe.com/id/urn:aaid:sc:eu:a72d5413-d0ee-4f44-b1e1-2a1e4b68513a).
Volgende prototypes werden getest:

**Interface leerlingen**

Al deze prototypes hebben hetzelfde concept. Er wordt een emotie aangeduid en deze wordt dan gecommuniceerd naar de leerkracht. Enkel de vormgeving en toepassing in de klascontext verschilt.

- Prototype 1
<p align="center">
  <img src="https://github.com/VictorFransen/Feelie/blob/main/foto's/wave1_1.4.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_1.1.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_1.2.jpeg?raw=true" width="200" />
</p>
Een bakje met twee deurtjes, geplaatst op de bank. Leerlingen kunnen emoties aangeven zonder dat anderen meekijken. 

- Prototype 2
<p align="center">
  <img src="https://github.com/VictorFransen/Feelie/blob/main/foto's/wave1_2.1.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_2.3.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_2.2.jpeg?raw=true" width="200" />
</p>
Een bakje dat aan de zijkant van de bank hangt, eveneens met een deurtje. Zo wordt er een minimum aan plaats ingenomen, afleiding vermeden en de privacy gewaarborgd.

- Prototype 3
<p align="center">
  <img src="https://github.com/VictorFransen/Feelie/blob/main/foto's/wave1_1.3.jpeg?raw=true" width="200" /><img src="" width="200" /><img src="https://github.com/VictorFransen/Feelie/blob/main/foto's/knuffel+interface.jpeg?raw=true" width="200" /><img src="https://github.com/VictorFransen/Feelie/blob/main/foto's/teddy%20beer+interface.png?raw=true" width="200" />
</p>
Om een meer vertrouwd gevoel te geven aan de kinderen maakt het derde prototype gebruik van een teddybeer.

- Prototype 4
<p align="center">
  <img src="https://github.com/VictorFransen/Feelie/blob/main/foto's/wave1_4.2.jpeg?raw=true" width="300" /><img src="https://github.com/VictorFransen/Feelie/blob/main/foto's/wave1_4.1.jpeg?raw=true" width="300" />
</p>
Bij dit prototype wordt er gebruik gemaakt van een slider in de vorm van een pijltje in plaats van knoppen. De leerling verschuift het pijltje naar de emotie die hij/zij voelt.

Door met deze prototypes te werken kon getest worden of voldaan werd aan volgende design requirements:
- 1.1.1: leerlingen leren actief nadenken over welke emotie ze voelen
- 1.1.2: Het ontwerp moet regelmatig gebruik stimuleren
- 1.1.3: De interface leidt niet af tijdens de les
- 1.2.1: De leerling kan de correcte emoties aan de symbolen koppelen
- 1.2.2: De interface is toegankelijk voor kinderen van het 1e tot en met 3e leerjaar
- 1.3.2: Er wordt geen taal gebruikt om emoties te communiceren


**Interface leerkracht**
- Prototype 1

<p align="center">
  <img src="https://github.com/VictorFransen/Feelie/blob/main/foto's/wave1_leerkrachten1.jpg?raw=true" width="300" />
</p>

Een balk met namen van leerlingen en de laatst ingegeven emotie. De balk kan op het bureau van de leerkracht geplaats worden. De balk kan aangepast worden in functie van de klasgrootte.

- Prototype 2
<p align="center">
  <img src="https://github.com/VictorFransen/Feelie/blob/main/foto's/wave1_leerkrachten2.1.jpg?raw=true" width="200" /><img src="https://github.com/VictorFransen/Feelie/blob/main/foto's/wave1_leerkrachten2.2.jpg?raw=true" width="200" />
</p>

Bij dit prototype zijn de emoties van elke leerlingen weergegeven volgens de klasopstelling in plaats van op naam.

- Prototype 3
<p align="center">
  <img src="https://github.com/VictorFransen/Feelie/blob/main/foto's/wave_1leerkrachten3.jpg?raw=true" width="200" />
</p>

Dit prototype werkt ook volgens klasopstelling. De emoties worden weergegeven met lichtjes. Er kunnen extra rijen toegevoegd worden in functie van de hoeveelheid leerlingen.
Door met deze drie prototypes te werken werd getest of aan de volgende design requirements voldaan werd.
- 2.1.2: De interface nodigt uit om frequent te blijven gebruiken
- 2.1.4: De interface is aanpasbaar aan de hoeveelheid leerlingen
- 2.2.1: De leerkracht kan snel zien welke emoties de kinderen ervaren

**App**

Om met de app concepttesten te kunnen doen werd een prototype gemaakt met behulp van Powerpoint. De  Powerpoint is te vinden via deze [link](https://ugentbe-my.sharepoint.com/:p:/r/personal/linde_aerssens_ugent_be/Documents/semester%203/project%20gebruiksgericht%20ontwerpen/002_defenition/pwp_test.pptx?d=w1f1832b05cf0445f8539058f8e9dea3d&csf=1&web=1&e=eWel1Q).
Door dit prototype kon gevalideerd worden of aan de volgende design requirements voldaan werd:
- 3.1.1: Er is advies beschikbaar over hoe leerkrachten met een bepaalde emotie kunnen omgaan
- 3.1.2: De leerkracht kan op een rustig moment bekijken welke emoties de leerlingen ervaarden
- 3.2.2: Er is een weekoverzicht beschikbaar
#### 2.2.2 Gebruikerstesten wave 2 (N=5, 2 leerkrachten, 3 leerlingen)
Aan de hand van de gekregen feedback van de testen uit wave 1 werd een vernieuwd storyboard opgesteld (zie figuur). Hiermee werden nieuwe onderzoeksvragen opgesteld en nieuwe prototypes gemaakt.
<p align="center">
  <img src="https://github.com/VictorFransen/Feelie/blob/main/foto's/moodboard_wave2.png?raw=true" width="500" />
</p>

Deze onderzoeksvragen zijn als volgt:

Interface leerlingen:
-	Voelen de kinderen zich comfortabel genoeg om het in de klas te gebruiken? 
-	Zet de vormgeving en lay-out aan tot regelmatig gebruik door de leerling? 
-	Zijn alle knoppen duidelijk te koppelen aan emoties? 

Interface leerkrachten:
-	Wordt er voldoende en duidelijke informatie afgebeeld om de nodige actie te ondernemen? 
-	Zet de vormgeving van het product aan tot regelmatig gebruik?

##### 2.2.2.1 Protocol gebruikerstesten wave 2
Voor het volledige protocol van wave 2 volg deze [link](https://acrobat.adobe.com/id/urn:aaid:sc:EU:90d25d05-af82-4730-8d17-69c00fb9f6cb).
De geteste en bevraagde prototypes waren:

**Interface leerlingen**
<p align="center">
  <img src="https://github.com/VictorFransen/Feelie/blob/main/foto's/wave2_1.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_2.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_3.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_4.jpeg?raw=true" width="200" />
</p>
Dit prototype voor de leerlingen is bedoeld om zowel op als in de bank gezet te kunnen worden, zowel tijdelijk als blijvend. Daarom is het klepje ook afneembaar. Hierop kan de leerling zijn of haar emotie aanduiden en wordt dit rechtstreeks naar de leerkracht gecommuniceerd.
Met dit prototype werd getest of aan volgende design requirements die vloeiden uit de concepttesten van wave 1 voldaan werd:

- 1.1.4: De interface is compact
- 1.1.6: De leerlingen kunnen discreet hun emotie aanduiden
- 1.8.8: Het product is makkelijk verplaatsbaar
- 1.1.9: Het product is geschikt voor verschillende schoolbanken

**Interface leerkracht**
<p align="center">
  <img src="https://github.com/VictorFransen/Feelie/blob/main/foto's/wave2_leerkracht.jpg?raw=true" width="300" />
</p>

Dit prototype voor de leerkrachten is bedoeld om een compacte en makkelijk verplaatsbare interface voor te stellen. Hierbij kan de leerkracht op een makkelijke en overzichtelijke manier zien welke leerling welke emotie heeft.
Door dit prototype werd getest of aan de volgende design requirements die verkregen werden uit wave 1 voldaan werd:
- 2.1.1: Het is van de eerste keer duidelijk hoe het product werkt
- 2.1.3: De interface kan makkelijk verplaatst worden

**App**

Er is ook een verbeterde versie van de app uitgewerkt in Figma. De app biedt een duidelijk overzicht van emoties, met week- en jaaroverzichten en tips voor het omgaan met emoties. Zie deze [link](https://embed.figma.com/proto/xjk2GZR6GmpDlgrpEQ6WCS/Untitled?node-id=1-2&starting-point-node-id=1%3A2&embed-host=share)
<p align="center">
  <img src="https://github.com/VictorFransen/Feelie/blob/main/foto's/Schermafbeelding%202024-12-23%20151828.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151846.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151902.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151908.png?raw=true" width="200" />
</p>
Door dit prototype kon getest worden of aan de volgende design requirements uit wave 1 voldaan werd:

- 3.2.1: Er is een duidelijke weergave van wie wanneer welke emotie ervaarde
- 3.2.2: Er is een overzicht per leerling beschikbaar
- 3.2.4: De leerkrachten kunnen de gegevens tot een jaar terugkijken

### 2.3 Resultaten

Momenteel bestaat het gevalideerde concept (figuur hieronder) uit een bakje op de bank van de leerling. Het bakje heeft knoppen waarmee de leerling emoties kan aangeven. Deze emoties worden doorgegeven aan de interface van de leerkracht en een [app](https://embed.figma.com/proto/xjk2GZR6GmpDlgrpEQ6WCS/Untitled?node-id=1-2&starting-point-node-id=1%3A2&embed-host=share). Met de interface kan de leerkracht direct ingrijpen in de klas. De app toont ook week- en jaaroverzichten en biedt tips voor emotioneel management. Hierdoor kan de leerkracht ook op zijn/haar gemak kijken naar de emoties van de leerlingen.

<p align="center">
  <img src="https://github.com/VictorFransen/Feelie/blob/main/foto's/schets_finaal.jpg" width="500" />
</p>

Voor een gedetailleerde analyse en rapport van de gebruikerstesten zie: [rapport wave 1](https://acrobat.adobe.com/id/urn:aaid:sc:eu:d71bb71f-ce42-4e73-b318-c8e4f45a3a2c) en [rapport wave 2](https://acrobat.adobe.com/id/urn:aaid:sc:EU:f661a435-779b-4238-9a97-c5f221a0e30b)

### 2.4 Conclusies & implicaties
Uit deze twee waves van conceptesten werd duidelijk vastgesteld dat alle vier de leerkrachten zeer enthousiast zijn over het concept. Ze gaven aan dat dit een grote impact kan hebben in de klas en de werkdruk kan verlagen. Ook de leerlingen gaven aan dat ze nood hebben aan een laagdrempelige manier om hun emoties te communiceren.  Het is dus duidelijk dat het bedachte concept wel een effectieve en goede oplossing is voor het probleem. Ook werden nog andere belangrijke conclusies en implicaties getrokken uit deze testen:
-	Product moet de veiligheid en privacy van de leerling waarborgen.
-	Het product mag niet afleiden tijdens de les.
-	Zowel de interface van de leerkracht als die van de leerling moeten makkelijk verplaatsbaar zijn.
-	Het product moet ‘kindproof’ zijn. (robuust, duidelijk,…)
-	De app moet genoeg informatie bevatten maar ook niet te veel.

Voor meer conclusies en implicaties zie de tabel onder 2.3 en/of de rapporten van wave 1 en wave 2.

## 3 Develop 1 (N=17, twee leerkrachten en 15 leerlingen)
### 3.1 Vooronderzoek & doelstelling
Door copyright werden de gezichtjes die tot nu toe gebruikt werden veranderd naar de gezichtjes te zien in de figuur hieronder. De vormen en kleuren blijven wel gelijkaardig.

  <p align="center">
    <img src="https://github.com/VictorFransen/Feelie/blob/main/foto's/nieuwe_gezichtjes.png" width="500" />
  </p>
  
Tijdens de definition fase werd een oplossing, Feelie, bedacht voor het vooropgestelde probleem. Het doel van de deze eerste develop fase is om de oplossing te verfijnen en de ergonomie te optimaliseren.
Om de belangrijkste design challanges van het product te definiëren werd gebruik gemaakt van Nir Eyel's Hook model. Uit deze analyse kwamen twee belangrijke ontwerpvraagstukken:
- Hoe kan ervoor gezorgd worden dat de leerkracht zo rap mogelijk actie onderneemt wanneer een leerling een bepaalde emotie ervaart? 
- Hoe kan ervoor gezorgd worden dat de leerlingen het bakje blijven gebruiken? 
- Wat zijn de prioritaire functies van de app? 
### 3.2 Materiaal & methoden
Het volledige protocol van de eerste develop fase is te vinden via [deze link](https://acrobat.adobe.com/id/urn:aaid:sc:EU:3d8894b3-2fa3-4877-81a5-d52bf8f23af0).
#### 3.2.1 ESM: bakje leerlingen (N=15)
De prototypes die getest werden zijn te zien in onderstaande figuur. De breedte van de knopjes is 16 mm, de berekeningen hiervoor zijn [hier](https://acrobat.adobe.com/id/urn:aaid:sc:EU:3c53a3a8-18cd-45c2-ad40-d8e1163be753) te vinden.

<p align="center">
  <img src="https://github.com/VictorFransen/Feelie/blob/main/foto's/Prototype%20leerlingen%20develop%201.jpeg" width="500" />
</p>


Het doel van deze gebruikerstesten bij de leerlingen is om te zien welke vorm van feedback de leerlingen aanstuurt om regelmatig hun emoties aan te duiden. Daarom zijn er drie verschillende prototypes gemaakt die een verschillende soort feedback geven wanneer er op een knopje wordt gedrukt. Deze drie soorten feedback zijn:
- Geen feedback
- Lampjes
- Trilling

Deze prototypes zullen gedurende 3 dagen in de klas gezet worden, elke dag bij een andere leerling. Hierbij wordt data gecapteerd. Dit omvat zowel kwantitatieve als kwalitatieve data. Deze zijn:

**Kwalitatief:**
- Welke emotie wordt er aangeduid?
- Op welk moment van de dag wordt deze emotie aangeduid?
- Op welk Prototype wordt dit aangeduid?

**Kwantitatief:**
- Hoe vaak wordt er een emotie aangeduid?
- Hoeveel tijd zit er tussen de aangeduide emoties?

De data gecapteerd tijdens deze drie dagen wordt opgeslagen in het EEPROM geheugen van de Arduino en achteraf uitgelezen.

De prototypes zijn gemaakt met gelasercutte MDF en er wordt gebruik gemaakt van Arduino Nano en bijbehorende componenten (LEDs, trilmotoren, knoppen, weerstanden). De schakelingen voor de 3 prototypes zijn de volgende:

**Prototype lampjes:**

<p align="center">
  <img src="https://github.com/VictorFransen/Feelie/blob/main/foto's/schakeling%20gif.gif?raw=true" width="500" />
</p>

De code voor dit prototype: [code lampjes](https://github.com/VictorFransen/Feelie/blob/main/Code/Develop_1/Prototype_leerlingen_develop1_nano/Prototype_leerlingen_develop1_nano.ino)

**Prototype trilmotoren:**

<p align="center">
  <img src="https://github.com/VictorFransen/Feelie/blob/main/foto's/tril%20GIF.gif?raw=true" width="500" />
</p>

De code voor dit prototype: [code trilmotoren](https://github.com/VictorFransen/Feelie/blob/main/Code/Develop_1/Prototype_leerlingen_develop1_tril/Prototype_leerlingen_develop1_tril.ino)

**Prototype geen feedback:**

<p align="center">
  <img src="https://github.com/VictorFransen/Feelie/blob/main/foto's/Schakeling_Geen%20feedback.png?raw=true" width="500" />
</p>

De code voor dit prototype: [code geen feedback](https://github.com/VictorFransen/Feelie/blob/main/Code/Develop_1/Prototype_leerlingen_develop1_zonder_feedback/Prototype_leerlingen_develop1_zonder_feedback.ino)

Code voor data ophalen: [Code Data](https://github.com/VictorFransen/Feelie/blob/main/Code/Develop_1/data_ophalen/data_ophalen.ino)
Voor het volledige protocol zie [link](https://acrobat.adobe.com/id/urn:aaid:sc:EU:a118c31f-9d20-4e50-8656-408384e52897).

#### 3.2.2 Usability test: interface leerkracht + MoSCoW rewiew app (N=2)
Het prototype dat gebruikt werd tijdens dit onderzoek is te zien in onderstaande figuur.
<p align="center">
  <img src="https://github.com/VictorFransen/Feelie/blob/main/foto's/foto_prototype_develop1.jpg" width="500" />
</p>
Het scherm is op afstand bestuurbaar, waardoor de interface kan aangepast worden alsof de leerling een andere emotie heeft aangeduid. Het prototype bevat een arduino waarmee via Bleutooth een lichtje kan aangezet en een geluidje kan afgespeeld worden. Dit is de gebruikte [code](https://github.com/VictorFransen/Feelie/tree/main/Code/Develop_1/arduino_code_leerkracht_develop1). Hieronder is de schakeling te zien.
<p align="center">
  <img src="https://github.com/VictorFransen/Feelie/blob/main/foto's/schakeling_leerkracht_develop1.png" width="300" />
</p>
Met dit prototype wordt onderzocht hoe snel een leerkracht een emotieverandering van een leerling opmerkt. Om de reactietijd mogelijks te optimaliseren worden volgende triggers getest:

- kadertje rond de emoties
- geluidje afspelen
- lichtje gaat aan
- combinaties

Tijdens de test zal de tijd gemeten worden die de leerkracht nodig heeft om de verandering op te merken en zal gekeken worden naar gezichtsuitdrukkingen en lichaamstaal. Op deze manier kan onderzocht worden welke verandering het beste werkt. 

Met deze test worden de volgende design requirements verder onderzocht:
 - 2.1.2: 'De interface nodigt uit om frequent te blijven gebruiken'

Tijdens het tweede deel van de test (MoSCoW review van de app) zal aan de leerkracht gevraagd worden om de verschillende functies van de app te rangschikken in volgorde van belangrijkheid en zal gevraagd worden welke functies eventueel overbodig zijn.
functies app:
-	Weekoverzicht van de emoties van de leerlingen
-	Overzicht per leerling
-	Exporteren van een jaaroverzicht
-	Tips om met de emoties om te gaan

### 3.3 resultaten
#### 3.3.1 ESM: bakje leerlingen
Uit de data verkregen uit de prototypes kunnen enkele zaken geconcludeerd worden.
- **Lampjes**

  Het prototype met de lampjes stimuleerde het gebruik van de interface. Dit is te zien uit het feit dat het prototype gedurende de hele dag regelmatig werd gebruikt. Ook zorgt de integratie van de lampjes ervoor dat de leerlingen weten dat hun emotie is doorgestuurd naar de leerkracht. Dit wordt getoond in onderstaande figuur waarbij het duidelijk is dat de keren dat er maar 1 keer op een knop gedrukt wordt veel groter is dan wanneer er meerdere keren op de knopjes wordt gedrukt.

  <p align="center">
  <img src="https://github.com/VictorFransen/Feelie/blob/main/foto's/Grafiek1.png?raw=true" width="500" />
</p>

- **Trilmotoren**

  De data verkregen uit het prototype met trilmotoren is sterk vergelijkbaar met de data van de lampjes. Hiier kan ook vastgesteld worden dat er vaak één keer wordt gedrukt op een knopje binnen één minuut. Uit de opgehaalde data is ook te zien dat het drukken mooi verspreid is over de hele dag. Het prototype werd dus met regelmaat gebruikt doorheen de dag. in onderstaande figuur is dit duidelijk te zien.

  <p align="center">
  <img src="https://github.com/VictorFransen/Feelie/blob/main/foto's/grafiek%20tril.png?raw=true" width="500" />
</p>

- **Geen feedback**

  Uit de data gehaald uit het prototype zonder feedback is te zien dat het gebruik niet echt gestimuleerd wordt. Dit kan geconcludeerd worden door het feit dat er enkel in het begin van de dag gebruik gemaakt werd van het prototype. Ook was het voor de leerlingen niet altijd duidelijk dat hun emotie werd gecommuniceerd met de leerkracht. Dit kan geconcludeerd worden uit de data hieronder waarbij er heel vaak meerdere keren op een knopje werd geduwd net na elkaar.

  <p align="center">
  <img src="https://github.com/VictorFransen/Feelie/blob/main/foto's/Grafiek2.png?raw=true" width="500" />
</p>

##### 3.3.1.1 Vergelijking

Als we de resultaten van de drie prototypes naast elkaar leggen, kan geconcludeerd worden dat het prototype met de lampjes de beste feedback geeft. Dit wordt getoond op onderstaande figuur, waarbij het duidelijk is dat er minder vaak direct na elkaar gedrukt wordt op een knop. Dit geeft aan dat het gebruik deze vizuele feedback een betere besvestiging geeft aan de leerlingen.

<p align="center">
  <img src="https://github.com/VictorFransen/Feelie/blob/main/foto's/vergelijking.png?raw=true" width="500" />
</p>

Ook kan er gesteld worden dat het prototype met de lampjes het beste regelmatig gebruik stimmuleerd. Dit omdat het gebruik meer verspreid is over de dagen. Ondanks dat het prototype met de trilmotoren vergelijkbare resultaten vertoont, maken trilmotoren geluid tijdens het gebruik. Dit is niet handig in de situatie van Feelie (Design Requirement 1.1.7).

##### 3.3.1.2 Keuze

Door de verkregen data met elkaar te vergelijken is de keuze van feedback voor de interface van de leerlingen het gebruik van lichtjes.

Voor een uigebeider raport en alle data zie: [rapport](https://acrobat.adobe.com/id/urn:aaid:sc:EU:22777b34-8a17-4312-93aa-f924ec4f8e31).

#### 3.3.2 Usability test: interface leerkracht + MoSCoW review app
**resultaten usability test:**
- kadertje rond de emotie
  Deze verandering werd telkens opgemerkt maar het duurde wel enkele minuten (1-10 min.)
- geluid
  Het geluid werd niet altijd gehoord door de leerkracht omdat het niet luid genoeg was of de frequentie te hoog. Een groot nadeel was dat de leekracht het vaak niet hoorde maar de leerlingen wel, wat voor afleiding kan zorgen.
- lichtje
  Het lichtje was niet fel genoeg omdat het in een klas vaak heel zonnig is en werd niet opgemerkt.
- kleurverandering
  Deze trigger stond initieel niet in het protocol maar de leerkrachten gaven aan dat wanneer de emoties veranderen dit op zich al heel duidelijk en van veraf zichtbaar is door de kleur.
  
**conclusie usability-test:**
- Kleurverandering als meest effectieve notificatie
- Enkel de 'niet blije' emoties zullen weergegeven worden
- Gebruiksmomenten van de interface
  - Leerkrachten kijken vooral op rustige momenten naar de interface zoals na de speeltijd of tijdens rustige lessen. Tijdens deze momenten zal eerder gebruik worden gemaakt van de app, deze zal in de volgende fase verder uitgewerkt worden.
- De interface kan aan de muur bevestigd worden of ergens makkelijk geplaatst worden zodat de leerlingen er niet makkelijk bij kunnen.

**conclusies MoSCoW review:**
- De functies 'weekoverzicht van de emoties van de leerlingen' en 'overzicht per leerling' kunnen samengevoegd worden.
- De andere functies kunnen wel behouden blijven.
  
## 4 Develop 2 (N=5)
### 4.1 Vooronderzoek & doelstelling
Uit de vorige , develop 1, fase bleek dat de app belangrijker is dan oorspronkelijk gedacht. Dit omdat werd aangegeven dat de leerkrachten voornamelijk op de rustige momenten de emoties van hun leerlingen zouden bekijken en de app hiervoor het ideale medium is. 
Daarom is de onderzoeksvraag van deze fase: 'Hoe moet de app eruit zien en welke interacties zijn nodig om een goede usability te garanderen?'
Deze hoofdvraag werd onderverdeeld in verschillende deelvragen:
- Welke weg nemen gebruikers om een bepaalde taak uit te voeren?
- Hoeveel keer moeten gebruikers klikken om een taak uit te voeren?
- Welke obstakels zijn er om een taak uit te voeren?
- Hoe vaak hebben gebruikers hulp nodig om een taak uit te voeren?
  
Tijdens dit onderzoek zal gefocusd worden op volgende zaken:
- Effectiviteit
- Efficiëntie
- Leerbaarheid
- Herinnerbaarheid
Effectiviteit en leerbaarheid zijn hierbij de belangrijkste aangezien leerkrachten vaak beperkt zijn in tijd.
### 4.2 Materiaal & methoden
Om een antwoord te vinden op de vragen zal een vergelijkende usability test uitgevoerd worden. Hierbij zullen 2 apps gemaakt worden met de zelfde inhoud maar met een andere indeling.  De 2 apps worden vervolgens aan 5 leerkrachten voorgesteld. Hierbij zal een context gespecifieerd en taken gegeven worden. Terwijl de taken worden uitgevoerd zal een schermopname gemaakt worden en notities worden genomen. Hiermee wordt volgende date gecapteerd:

**kwantitatief**
-	Tijd om taak uit te voeren
-	Aantal keer klikken om taak uit te voeren
-	Aantal keer om hulp vragen
  
**Kwalitatief**
-	Commentaren leerkrachten
-	Gezichtsuitdrukkingen/ lichaamsexpressie leerkracht
-	Moeilijkheden
Achteraf zal voor elke app gevraagd worden om een SUS (system usability scale) in te vullen. Daarna volgt nog een korte nabespreking. De volledige discussiegids, contexten, taken en bijlagen zijn te vinden in [dit protocol](https://acrobat.adobe.com/id/urn:aaid:sc:EU:6c1cd126-1186-45f6-988a-8b8abc4c5aa8).


Hiermee word Design requirements verder onderzocht:
-  3.1.3: 'De app is overzichtelijk en simpel'
-  3.2.1: 'Duidelijke weergave van wie wanneer welke emotie ervaarde' verder onderzocht
> [!IMPORTANT]
> De tips die in de app beschikbaar zijn over hoe een leerkracht met bepaalde emoties van leerlingen kunnnen omgaan zijn gegenereerd door AI en dus niet letterlijk te nemen. Deze tips zullen in dit project ook   > niet verder onderzocht worden omdat wij hier niet de juiste achtergrond voor hebben.

**prototypes**

In develop 1 werd geconcludeerd dat het overzicht per leerling en het volledig weekoverzicht kunnen samengevoegd worden. Daarom toont app 1 enkel een weekoverzicht en app 2 enkel een overzicht per leerling.
- **App 1**

De eerste app is te zien in onderstaande afbeeldingen. De volledige app is te vinden via [deze link](https://www.figma.com/design/wEshOaTTDDkKxwav1qaNoc/App-defenition-2?node-id=0-1&t=VsmjA3XAYgujL0lr-1). De reden waarom bepaalde keuzes zijn gemaakt zijn te vinden in [het protocol](https://acrobat.adobe.com/id/urn:aaid:sc:EU:5daf253b-b7fe-4d91-a227-10ec8d04dac7). Deze app is ook uitgewerkt is een [laptop](https://www.figma.com/proto/mmPpQbuJKQSJKLFPVjRFJD/Untitled?node-id=1-2&starting-point-node-id=1%3A2&t=xJIWV6uHKxSTCTM1-1) variant.
<p align="center">
  <img src="https://github.com/VictorFransen/Feelie/blob/main/foto's/App1_weekoverzicht.png" width="150" />
  <img src="https://github.com/VictorFransen/Feelie/blob/main/foto's/app1_2.png" width="150" />
  <img src="https://github.com/VictorFransen/Feelie/blob/main/foto's/app1_3.png" width="150" />
  <img src="https://github.com/VictorFransen/Feelie/blob/main/foto's/app1_4.png" width="150" />
</p>

- **App 2**

De tweede app is te zien in onderstaande afbeeldingen. De volledige app is te vinden via [deze link](https://www.figma.com/proto/1NmKLkYI1ie7w2FXsoln4x/Untitled?node-id=1-28&p=f&t=80uLAq00ATcLO2Bi-1&scaling=scale-down&content-scaling=fixed&page-id=0%3A1). Wederom is de beschrijving van de app te vinden in [het protocol](https://acrobat.adobe.com/id/urn:aaid:sc:EU:5daf253b-b7fe-4d91-a227-10ec8d04dac7).
<p align="center">
  <img src="https://github.com/VictorFransen/Feelie/blob/main/foto's/app2_1.png" width="150" />
  <img src="https://github.com/VictorFransen/Feelie/blob/main/foto's/app2_2.png" width="150" />
  <img src="https://github.com/VictorFransen/Feelie/blob/main/foto's/app2_3.png" width="150" />
  <img src="https://github.com/VictorFransen/Feelie/blob/main/foto's/app2_4.png" width="150" />
  <img src="https://github.com/VictorFransen/Feelie/blob/main/foto's/app2_5.png" width="165" />
</p>

### 4.3 Resultaten
#### 4.3.1 vergelijking
**tijd**

Uit de metingen van de tijd is te zien dat in de meeste gevallen de leerkrachten minder of evenveel tijd nodig heeft om een bepaalde taak uit te voeren met app 1 dan met app 2. Echter, zijn er ook gevallen waar dit niet zo is.

<p align="center">
  <img src="https://github.com/VictorFransen/Feelie/blob/main/foto's/Tijd%20per%20taak%201+2.png?raw=true" width="230" />
  <img src="https://github.com/VictorFransen/Feelie/blob/main/foto's/Tijd%20per%20taak%203.png?raw=true" width="230" />
  <img src="https://github.com/VictorFransen/Feelie/blob/main/foto's/Tijd%20per%20taak%204.png?raw=true" width="230" />
  <img src="https://github.com/VictorFransen/Feelie/blob/main/foto's/Tijd%20per%20taak%205.png?raw=true" width="230" />
</p>

**clicks**

De leerkrachten gaven allemaal aan dat het hamburgermenu van app 2 overbodig was, aangezien het menu maar drie items bevatte. Dit zorgde voor onnodig veel stappen bij het navigeren doorheen da app. Dit was zeer duidelijk te zien wanneer het aantal clicks voor een taak van app 1 en app 2 vergeleken werden. Hierbij was duidelijk te zien dat in het overgrote meerderheid van de gevallen de hoeveelheid clicks bij app 1 lager ligt dan bij app2.

<p align="center">
  <img src="https://github.com/VictorFransen/Feelie/blob/main/foto's/clicks%20per%20taak%201+2.png?raw=true" width="275" />
  <img src="https://github.com/VictorFransen/Feelie/blob/main/foto's/clicks%20per%20taak%203.png?raw=true" width="275" />
  <img src="https://github.com/VictorFransen/Feelie/blob/main/foto's/clicks%20per%20taak%205.png?raw=true" width="275" />
</p>

**SUS**

Gebruik makend van de _System Usability Scale (SUS)_ gaven de leerkrachten hun mening over 10 uitspraken omtrent de usability van de apps. Deze liepen over het algemeen redelijk gelijk. Toch was er een voorkeur te zien voor app 1. Dit gaven de leerkrachten tijdens de gebruikerstesten ook vaak aan. Voor een uitgebreid overzicht van de antwoorden op de SUS, zie [rapport develop 2](https://acrobat.adobe.com/id/urn:aaid:sc:EU:f622fa05-ea8e-42d4-928a-e0e3f7c42d79).

**Overzicht en esthetiek**

Over het algemeen waren de leerkrachten een grotere fan van app 1. Het grote overzicht op de startpagina vonden ze beter dan deze van app 2. Ze gaven aan dat deze overzichtelijker was en dat je in één oogopslag alle emoties van de leerlingen kon zien. Eén leerkracht gaf wel aan dat het overzicht per leerling ook een meerwaarde was. Ook de tijd bij deze overzichten kon handig van pas komen. Wat de leerkrachten het vaakst aanhaalden was dat het menu van app 1 beter was dan dat van app 2. Het hamburgermenu van app 2 zorgde voor onnodige stappen tijdens het navigeren doorheen de app. Dit maakte het minder handig in gebruik.

Ook de esthetiek van de app is zeer belangrijk. De leerkrachten geven de voorkeur aan een frisse uitstraling met lichte en frisse kleuren (zoals in app 1). Wel geven de leerkrachten aan dat app 2 meer rust uitstraalt door het gebruik van zachte randen, afgeronde hoeken en het vermijden van de zwarte kleur.

#### 4.3.2 Conclusies
Uit zowel de commentaren van de leerkrachten als de SUS is duidelijk af te leiden dat de leerkrachten liever werken met app 1. Echter, uit de clicks en tijd per taak valt niet altijd te af te leiden dat app 1 ook effectief bij alle leerkrachten sneller werkt. Er zal dus een afweging gemaakt moeten worden tussen elementen uit app 1 en app 2. Over het algemeen navigeren de leerkrachten wel een beetje vlotter door app 1.
Beide apps waren handig en de leerkrachten zouden deze ook frequent gebruiken. Er wordt dus bevestigd dat de app een effectieve meerwaarde biedt.
Wat zeer duidelijk was uit de commentaren van de leerkrachten was dat ze app 1 vooral verkiezen boven app 2 omdat het gebruik van een hamburgermenu met weinig menuopties een beetje omslachtig is.
Er moet ook gelet worden op het consistente gebruik van vormelementen, zachte randen en frisse kleuren. 

**Implicaties voor het design:**
- Menu onderaan het scherm om overbodige stappen te vermijden. (zoals app1, Instagram,…)
- Overzicht per leerling om een duidelijk overzicht te geven en een weekoverzicht.
- Frisse kleuren gebruiken om de app aantrekkelijk te maken.
- Zachte randen en afgeronde hoeken gebruiken voor een rustgevender gevoel.
- Minder zwart gebruiken in combinatie met lichte kleuren want dit kan chaotisch overkomen.
- Duidelijk overzicht op startscherm om in één oogopslag een goed zicht te krijgen op de emoties van de leerlingen.

  De herwerking van de app is [hier](https://www.figma.com/proto/wEshOaTTDDkKxwav1qaNoc/App-defenition-2?node-id=38-456&starting-point-node-id=38%3A456&t=pZSghGmIuQ9iOBvv-1) te vinden.

## 5 Develop 3 (N=10, 2 leerkrachten en 8 leerlingen)
### 5.1 Vooronderzoek en doelstelling
In deze laatste develop fase, develop 3, wordt de user experience (UX) op punt gesteld. In de afgelopen twee develop fasen is er gefocust op de app en het regelmatig gebruik van de interface. In deze fase zal er gefocust worden op de emoties die de leerlingen en leerkrachten voelen voor, tijdens en na het gebruik. Volgende onderzoeksvraag is de overkoepelende vraag voor deze develop fase: “Hoe kan de user experience verbeterd worden?”
Deze vraag is zeer breed en kan opgedeeld worden in specifiekere onderzoeksvragen voor dit project:

-	Welke micro interacties kunnen toegevoegd worden om de UX te verbeteren?
-	Verbetert Feelie de les- of schoolervaring van de leerling/leerkracht?
-	Welke emoties lokt het gebruik van Feelie uit bij de leerlingen en leerkrachten?
-	Voelen de leerlingen zich opgelucht na het aanduiden van een emotie?

Ook zal er gevraagd worden naar het uiteindelijke ontwerp van Feelie. Hierbij worden verschillende visuele aspecten van de interfaces in vraag gesteld. Er zal gepeild worden naar:

-	Vorm
-	Kleur
-	Compositie
-	Materiaal
-	Afwerking
-	Textuur

### 5.2 Materiaal en Methode
Aan de hand van een 'fly-on-the-wall' observatie zal een nulmeting gedaan worden. Daarna zullen bepaalde leerlingen een interface krijgen, waarbij elke interface een andere vorm van microinteraction heeft. Achteraf zal elke leerling een aantal vragen beantwoorden en een 'self assessment manikin' invullen om na te gaan hoe de leerlingen het gebruik van Feelie ervaarden en welke emoties dit meebracht. De interfaces van de leerlingen zijn verbonden met die van de leerkracht. Ook zij worden achteraf bevraagd en zullen een BERT test invullen.

Ook zal aan de hand van een korte bevraging bij leerlingen en leerkracht de finale look van Feelie op punt gesteld worden. De participanten kiezen één van de 4 ontwerpen en mogen deze inkleuren. Aan de hand van een korte bevraging zal ook hier nagegaan worden wat de negatieve en positieve punten van het ontwerp zijn. Achteraf zal er ook een bord met verschillende materialen voorgelegd worden om ook hier een keuze in te kunnen maken voor het finale ontwerp. Het volledige protocol is [hier](https://acrobat.adobe.com/id/urn:aaid:sc:eu:64148651-f3eb-4ae3-96d8-b0ef31018885) te vinden.

## Prototypes

Aan de hand van volgende vier prototypes zullen verschillende microinteractions getest worden.

- **Geen microinteractions**
  
Tijdens deze gebruikerstesten wordt ook een soort nulmeting gedaan. Hierbij gaan we kijken of er effectief een verschil zit tussen het gebruik met en zonder microinteractions. Hiervoor hebben we ook een prototype voorizien zonder microinteractions. Dit prototype is vergelijkbaar met het prototype met lampjes van develop 1.
[code](https://github.com/VictorFransen/Feelie/tree/main/Code/Develop_3/Feelie_client_finaal)

<p align="center">
  <img src="https://github.com/VictorFransen/Feelie/blob/main/foto's/schakeling%20gif.gif?raw=true" width="500" />
  <img src="https://github.com/VictorFransen/Feelie/blob/main/foto's/Develop%202-RGB-Niks.jpeg?raw=true" width="500" />
</p>


- **RGB LED**
  
  Dit prototype is vergelijkbaar met het eerste prototype. Hier branden de LEDs met de kleur van de emotie die ze hebben ingedrukt.
  [code](https://github.com/VictorFransen/Feelie/tree/main/Code/Develop_3/Feelie_client_finaal1)

<p align="center">
  <img src="https://github.com/VictorFransen/Feelie/blob/main/foto's/GIF%20RGB.gif?raw=true" width="500" />
  <img src="https://github.com/VictorFransen/Feelie/blob/main/foto's/P1030077.JPG?raw=true" width="500" />
</p>


- **'ademende' LEDs**
  
Deze microinteraction bestaat uit LEDs aan de voorkant van het prototype. De LEDs gaan aan en uit volgens een kalm ritme dat ademen moet imiteren. Hiermee willen we laten weten aan de gebruiker dat het prototype _'(a)live'_ is en dat ze deze dus kunnen gebruiken. Hiermee wordt geprobeerd interactie te stimuleren en de user experience te vebeteren.
[code](https://github.com/VictorFransen/Feelie/tree/main/Code/Develop_3/Feelie_client_finaal3) knopjes, [code](https://github.com/VictorFransen/Feelie/blob/main/Code/Develop_3/breathing_leds/breathing_leds.ino).

<p align="center">
  <img src="https://github.com/VictorFransen/Feelie/blob/main/foto's/GIF%20ademende%20LED.gif?raw=true" width="500" />
  <img src="https://github.com/VictorFransen/Feelie/blob/main/foto's/P1030079.JPG?raw=true" width="500" />
</p>

- **Afstand gestuurde LEDs**
  
Dit prototype is vergelijkbaar met het prototype met de ademende leds. Bij dit prototype zullen ook LEDs aan de voorkant van het protoype zijn. Deze zullen aangaan wanneer de leerling in de buurt van het prototype komt met zijn/haar hand. Ook hiermee wordt aangegeven dat de leerling een emotie kan aanduiden en wordt geprobeerd gebruik te stimuleren en UX te verbeteren.
[code](https://github.com/VictorFransen/Feelie/tree/main/Code/Develop_3/Feelie_client_finaal2)

<p align="center">
  <img src="https://github.com/VictorFransen/Feelie/blob/main/foto's/Gif%20Afstandmeter.gif?raw=true" width="500" />
  <img src="https://github.com/VictorFransen/Feelie/blob/main/foto's/Develop%202-afstand.jpeg?raw=true" width="500" />
</p>

De gegevens van deze verschillende bakjes komen toe in de [acces point](https://github.com/VictorFransen/Feelie/tree/main/Code/Develop_3/Feelie_AP_finaal) die dan te zien zijn in de interface van de leekracht zoals hieronder te zien. In de witte vakjes komen de emoties van de leerlingen die bij deze testen een bakje hebben.
<p align="center">
  <img src="https://github.com/VictorFransen/Feelie/blob/main/foto's/interface_leerkracht.png" width="550" />
  <img src="https://github.com/VictorFransen/Feelie/blob/main/foto's/interfaceleerkracht.jpg" width="450" />
</p>

### 5.3 Resultaten

De volledige analyse is [hier](https://acrobat.adobe.com/id/urn:aaid:sc:EU:1b69781e-e197-449b-8c80-3a6cd83a494a) te vinden.

**interface leerlingen**
- De leerkrachten merkten geen significante veranderingen bij de leerlingen door het gebruik van Feelie. Enerzijds is dit positief, omdat het aangeeft dat Feelie niet afleidt tijdens de les. Anderzijds is het wel de bedoeling dat leerlingen hun emoties beter leren benoemen en sneller hulp vragen, een effect dat hopelijk op langere termijn zichtbaar wordt.
- De leerlingen waren aanvankelijk nieuwsgierig en wat afgeleid door de bakjes, maar de nieuwigheid verdween snel, waarna ze hun focus herwonnen. Zowel kinderen uit het eerste als derde leerjaar konden goed met de bakjes omgaan, inclusief minder taalvaardige leerlingen (een belangrijk deel van de doelgroep).
- De leerlingen dachten goed na over hun emoties voordat ze een knop indrukten, wat een positief teken is en in lijn ligt met het doel van het ontwerp design requirement 1.1.1. 
- Tijdens de nabespreking gaven leerlingen aan Feelie leuk en nuttig te vinden. Eén leerling meldde zich opgelucht te voelen na het drukken op de knop ‘verdrietig’. Over het algemeen bevestigde de observatie dat Feelie helpt bij het reflecteren over emoties zonder al te veel afleiding te veroorzaken.

**microinteractions**
- Bij het bakje **zonder microinteraction** gaven de leerlingen aan dat ze niet goed wisten of de knopjes wel werkten. Op de SAM test die hieronder te zien is scoorde dit ontwerp echter redelijk goed.
  <p align="center">
  <img src="https://github.com/VictorFransen/Feelie/blob/main/foto's/SAM_geeninteractie.png" width="400" />
</p>

- De leerlingen die van het bakje met de **ademende LEDs** gebruik maakten gaven aan dat ze het leuk vonden dat er lichtjes branden.  De SAM toonde echter aan dat de leerlingen zich minder zelfstandig voelden zijdens het gebruik. 
<p align="center">
  <img src="https://github.com/VictorFransen/Feelie/blob/main/foto's/SAM_ademendeleds.png" width="400" />
</p>
  Deze lichtjes zijn constant aan het branden wat negatief zou kunnen zijn voor de batterijduur.

- Uit de observatie van het bakje met **lichtjes die branden wanneer er iets dichtbij kwam**, werd duidelijk dat dit zeker een meerwaarde had. Het trok op bepaalde momenten de aandacht van de leerling, wat ervoor kan zorgen dat ze niet vergeten om af en toe hun emotie aan te geven.
<p align="center">
  <img src="https://github.com/VictorFransen/Feelie/blob/main/foto's/SAM_afstand.png" width="400" />
</p>

- De microinteraction met **kleurverandering aan de hand van de emotie** vonden de leerlingen het best. Tijdens de observatie was duidelijk dat de leerlingen goed met het bakje overweg konden. Dit vertaalde zich ook in de SAM test (zie figuur).
  <p align="center">
  <img src="https://github.com/VictorFransen/Feelie/blob/main/foto's/SAM_kleurvanemotie.png" width="400" />
</p>

**interface leerkracht**

- Beide leerkrachten gaven aan dat het gebruik van deze interface voor hen niet belastend is omdat ze er voornamelijk op de rustige momenten naar keken. Ze zouden dan ook op een rustig moment in gesprek gaan met een leerling indien dat nodig is.
- Er werd aangegeven dat de leerkrachten eigenlijk enkel naar de 'niet blije' emoties kijken op het scherm. 
- Tijdens de observatie viel op dat de leerlingen vaak naar de interface van de leerkracht kijken en kunnen lezen wie welke emotie heeft. Maar dit is eigenlijk niet de bedoeling.

De resultaten van de BERT test zijn hieronder te vinden. Hieruit wordt duidelijk dat de leerkrachten zich over het algemeen positief voelen tijdens het gebruik van Feelie. Ze vinden het ontwerp leesbaar, modern en niet saai. Ze voelden zich daarnaast ook vrolijk en onafhankelijk tijdens het gebruik. De categorie Best in class/ ordinary scoorde iets minder omdat ze nog niet echt iets hadden om mee te vergelijken. Ook bij de categorie dependent/ independent werd een minder positieve score gegeven. Achteraf bleek dat dit kwam omdat de leerkracht ook graag de app erbij heeft (deze werd niet geïmplementeerd tijdens deze test).
<p align="center">
  <img src="https://github.com/VictorFransen/Feelie/blob/main/foto's/BERT.png" width="700" />
</p>

**materiaal, vorm en kleurkeuze**
- Kleur
  
  De leerkracht gaf aan dat het in een klasomgeving belangrijk is om een neutrale kleur te gebruiken. Bij de leerlingen daarentegen wil 7/10 paars als kleur. De rest stemde voor blauw of groen. Aangezien        paars eerder gerelateerd wordt aan kracht en mysterie zal deze kleur echter niet gebruikt worden. Dit zijn namelijk niet de waarden die met Feelie uitgestraald moeten worden.
  De waarden die Feelie dient mee te geven komen eerder overeen met de kleur blauw namelijk betrouwbaar, vrede en stabiliteit of de kleur bruin dat staat voor warmte, comfort en betrouwbaarheid.[^4]

- Vorm
  
  De leerlingen waren over het algemeen tevreden met het huidige ontwerp van Feelie. De meningen over het ontwerp waren redelijk verdeeld (figuur links). De leerkracht vond de tekst "Hoe voel je je" een leuke      toevoeging, maar stelde voor om het bakje compacter te maken zodat het beter in de bank past.
  Om de kosten laag te houden, wordt gekozen voor een eenvoudige vorm, zoals het ontwerp rechtsboven in de figuur links, maar met afgeronde hoeken, aangezien dit vaker voorkwam in het moodboard (figuur rechts).
  <p align="center">
  <img src="https://github.com/VictorFransen/Feelie/blob/main/foto's/vorm_resultaten.png" width="400" />
  <img src="https://github.com/VictorFransen/Feelie/blob/main/foto's/moodboard_product.png" width="500" />
</p>

- Materiaal
  
  De leerlingen kozen allemaal voor het natuurhout omdat het zacht en niet koud aanvoelde. De leerkracht gaf echter aan dat het belangrijk is dat het bakje makkelijk gekuist kan worden en dat de leerlingen er     niet op kunnen schrijven. 
  In het finale ontwerp zal dus gekozen worden voor een eerder zachte kunsstof, zo blijft de prijs laag en kan het makkelijk gereinigd worden.

### 5.4 Conclusies en implicaties
- In het finale ontwerp zullen er zowel lichtjes in de kleur van de emotie die aangaan wanneer er geklikt wordt als lichtjes langs de buitenkant die aangaan wanneer ze dichtbij komen om het gebruik te stimuleren en het bakje ‘levendiger’ te laten lijken.
- Door eerder aangegeven redenen zal het uiteindelijke resultaat uit kunststof bestaan.
- Het kleurgebruik zal voornamelijk bestaan uit bruin en beige met blauwe accenten.
- Er zal een simpele vorm aangehouden worden met afgeronde hoeken. Het bakje zal kleiner zijn zodat het makkelijk in de bank past.
- Het bakje van de leerkracht zal enkel de ‘niet blije’ emoties tonen.

## Kennismaatschappij & ICT
Tijdens het tweede semester hebben de studenten van kennismaatschappij & ICT feedback geleverd op Feelie vanuit verschillende perspectieven van de maatschappij. Met een deel van deze feedback is ook effectief aan de slag gegaan in dit project.

- **Sociaal**
  - _Rekening houden met minderheidsgroepen (blinden/slechtzienden, neurodivergente kinderen, kinderen met 'flat affect')_
    - Het doel van Feelie is om zo toegankelijk mogelijk te zijn voor iedereen. Dit waren zaken waar nog niet concreet rekening mee werd gehouden. Omdat dit zeker een terechte opmerking is, was het doel wel om hiermee aan de slag te gaan, maar aangezien deze feedback aan het einde
    van semester twee kwam, was dit nog moeilijk te realiseren. Toch is er in het finale ontwerp van feelie relief en braille toegevoegd, om ook blinden en slechtziende te faciliteren.
    
  - _Niet te afleidend maken_
    - Hiermee werd al uitgebreid rekening gehouden doorheen de verschillende fasen van dit project. Dit was ook één van de initiele ontwerpcriteria. Deze werdt vervult en gevalideerd.

  - _Zorgen voor privacy_
    - Ook hier werdt uitgebreid rond getest doorheen dit project. Dit criterium werd ook volbracht.

- **Technologisch**
  - _Zorg er voor dat de UI bruikbaar is voor ouderen en tech incompetente mensen._
    - Ook hier werd al rond getest, vooral in develop 2. Door het testen met mensen van verschillende leeftijdsgroepen en technologische skills werd ook hieraan voldaan. Uit deze testen was duidelijk dat het voor sommige leerkrachten in het begin een beetje moeilijk was, maar ook deze leerkrachten baande zich uiteindelijk vlot door de inteface van de app.
   
  - _Gebruikersaanwijzingen voor leerkracht en leerling._
    - Het is inderdaad nodig om aan zowel de leerling als leerkracht een gebruiksaanwijzing te geven bij het gebruiken van Feelie. Aangezien dat het gebruik redelijk voor zich spreekt en het doel ook is om de leerkracht een beetje vrij te laten in het gebruik van Feelie zorgt een specifieke gebruisaanwijzing misschien voor een minder grote doelgroep. Het uitleggen aan de leerlingen welke emoji voor welke emotie staat is wel nodig. Hiervoor kan inderdaad een gebruisaanwijzing gegeven worden.

- **Politiek**
  - _Ga na of Feelie erkend kan worden binnen bestaande onderwijs- en/of welzijnsprogramma's._
    - Met deze feedback is zeer weinig gedaan. Aangezien er een gevoel was dat dit buiten het kader van dit vak/project valt. Dit zou wel zeker interessnat zijn moest er een visie zijn om Feelie op de markt te brengen. Hiermee wordt geloofwaardigheid en vertouwen versterkt en kan dit deuren openen voor subsidies of financiele steun van overheidsinstanties.
   
- **Ecologisch**
  - _Waar worden deze toestellen geproduceerd, wat gebeurt er als ze kapot zijn?_
    - Aangzeien er enkel met prototypes zijn gewerkt, was het niet altijd gemakkelijk om deze zo milieuvriendelijk te maken. Als de visie er is om Feelie op de markt te brengen zijn dit zeker zaken waar naar gekeken moet worden. Omdat dit stadium van productie nog niet bereikt is is hier tot nu ook nog niet veel rekening mee gehouden.

- **Wetgeving**
  - _Welke en hoeveel data mag er wttelijk opgeslagen worden?_
    - Ook dit is een onderwerp dat een beetje over het hoofd werd gezien doorheen het project. Bij elke gebruikerstest en interview dat werd afgelegd werd een infomed consent getekend dat toestemming gaf om data te verwerken in ons onderzoek. Als Feelie ooit op de markt zou komen is dit wel een belangrijk onderwerp om meer onderzoek over te doen. Aangezien die visie er momenteel niet is en ook niet dicht bij dit stadium is, is ook dit iets waar nog niet direct rekening mee werd gehouden in dit onderzoek.
  

## 6 Conclusie

Het finale product is tot stand gekomen na twee semesters intensief werk. Tijdens deze maanden zijn verschillende fases onderzoek, gebruikerstesten, ontwerpen en uitwerkingen doorlopen, met als doel aan de wensen van de voorziene gebruikers te voldoen. Het resultaat hiervan is een (zo goed als) uitgewerkt eindproduct. Het eindproduct bestaat uit drie onderdelen:

### Leerling
Misschien wel het belangrijkste onderdeel van Feelie is de interface van de leerling. Aan de hand van deze interface kan de leerling tijdens de les op een laagdrempelige en veilige mannier zijn,haar of hun emoties communiceren zonder hiervoor de leerkracht aan te spreken of uit de stoel op te staan. Het originele idee van Feelie was dat elke leerling in de klas zo'n interface voor zich kreeg staan. Dit wordt nu opengelaten en ligt in de handen van de leerkracht. De leerkrachten die deelnamen aan de interviews en gebruikerstesten gaven vaak aan dat ze dit misschien enkel zouden gebruiken voor de leerlingen die moeite hebben met de taal of met hun emoties te uiten. Alhoewel dit ook zeker kan, is Feelie ontworpen met het doel om iedereen in de klas een mannier te geven om hun emotie te kunnen uiten. Ook voor zij die misschien minder moeite hebben met de taal of hun emoteis.

De interface bestaat uit 6 knoppen en lampjes aan de binnen- en buitenkant van het bakje. De 6 knoppen op de interface geven allemaal een andere emotie en kleur weer. Bij het indrukken van een van deze knoppen zal die emotie naar de leerkracht worden doorgestuurd. Wanneer één van de knoppen wordt ingedrukt zullen de lampjes binnenin aangaan met de kleur van de emotie die wordt ingedrukt. Hiermee wordt aan de leerling op een niet-storende manier aangegeven dat er iets is doorgestuurd naar de leerkracht. Door de kleur van de lampjes ziet de leerling nog eens welke emotie er werd aangeduid. De lampjes aan de buiten-/onderkant van het bakje gaan aan als de leerling dicht in de buurt komt met zijn of haar hand. Hiermee wordt de leerling gestimuleerd en lijkt het alsof het bakje 'leeft'. Door ook braille en reliëf toe te voegen aan de interface is het de bedoeling dat het ook geschikt is voor blinden en slechtzienden. Door de toevoeging van een dekseltje op de interface wordt ervoor gezorgd dat de privacy van de leerling beschermd wordt en dat de leerling minder wordt afgeleid tijdens de les. De stroomvoorziening van deze interfaces wordt gedaan aan de hand van batterijen. Hierdoor blijft de interface mobiel. De bruine/beige kleur zorgt voor rust en zorgt ervoor dat de interface goed in de klas opgaat zonder te veel aandacht te trekken.

<p align="center">
  <img src="https://github.com/VictorFransen/Feelie/blob/main/foto's/render%20bakje%20lln%204.jpg?raw=true" width="600" />
</p>

### Leerkracht
Naast een interface voor de leerlingen is er ook een interface voor de leerkracht. De emoties die de leerlingen aanduiden op hun bakje wordt dirct naar deze interface doorgestuurd worden. Dezen worden dan afgebeeld op een scherm. Op dit scherm worden enkel de emoties vertoond van de leerlingen die niet blij zijn. Hierdoor blijft het scherm overzichtelijk. Om ervoor te zorgen dat de leerlingen niet afgeleid zouden raken door deze interface kan die gelijk waar geplaatst of opgehangen worden.

Rond deze interface is nog een openstaande vraag. Tijdens de laatste develop fase werd duidelijk dat de leerkrachten vooral op rustige momenten in de app zouden kijken naar de emoties van de leerlingen. Daarnaast keken niet enkel de leerkrachten maar ook de leerlingen naar de interface wat niet de bedoeling is (design requirement 1.1.6). Op dit moment is het nog niet zeker of de interface van de leerkracht dus weldegelijk een meerwaarde biedt. Anderzijds zijn er zonder interface geen triggers aanwezig om de emoties regelmatig te bekijken. 
Als we dan toch zouden kiezen om de interface van de leerkracht bij het ontwerp te laten is de vraag of de namen van de leerlingen onder de emoties moeten staan of niet. Als de namen eronder staan kunnen andere leerlingen namelijk lezen wie welke emotie heeft maar als ze er niet onderstaan is de interface voor de leerkracht minder duidelijk. Design requirements 2.1.5 en 2.2.1 spreken elkaar hierin tegen. 
We wouden hieromtrent geen concrete beslissingen maken omdat deze niet meer gevalideerd kunnen worden met de leerkrachten.
Omdat ook deze interface mobiel moet zijn, wordt hier de stroomvoorziening gedaan aan de hand van batterijen.

<p align="center">
  <img src="https://github.com/VictorFransen/Feelie/blob/main/foto's/interface%20lrk%20render%202.jpg?raw=true" width="645" />
</p>

### App [link](https://www.figma.com/proto/wEshOaTTDDkKxwav1qaNoc/App-defenition-2?node-id=267-562&starting-point-node-id=38%3A456&t=UMYGxRW09KrBSyWj-1)
Naast de interface voor de leerkracht is er ook nog een app. In deze app kan de leerkracht een dag-, week- en jaaroverzicht bekijken of downloaden. De app dient als onderstoening en dient gebruikt te worden op rustige momenten. Hierdoor kunnen leerkrachten een gedetailleerd overzicht krijgen van de ervaren emoties. Ook biedt de app tips & tricks voor de leerkracht om te helpen omgaan met bepaalde emoties van leerlingen. Ook vindt de gebruiker de instellingen van de interfaces in deze app. De app zal meldingen zoals 'Lisa is al drie dagen verdrietig', 'Een groot deel van de klas heeft vandaag stress',... om een externe trigger voor de leerkracht te voorzien.

<p align="center">
  <img src="https://github.com/VictorFransen/Feelie/blob/main/foto's/finale_app1.png" width="175" />
  <img src="https://github.com/VictorFransen/Feelie/blob/main/foto's/finale_app3.png" width="175" />
  <img src="https://github.com/VictorFransen/Feelie/blob/main/foto's/finale_app4.png" width="175" />
  <img src="https://github.com/VictorFransen/Feelie/blob/main/foto's/finale_app2.png" width="175" />
  <img src="https://github.com/VictorFransen/Feelie/blob/main/foto's/meldingen.png" width="170" />
</p>

### Design requirements

Doorheen deze twee semesters van onderzoek en gebruikerstesten zijn een hoop ontwerpcriteria opgesteld met als doel te voldoen aan de wensen van de gebruikers. Een lijst van deze criteria staat hieronder:

|Nummer|Criteria|Bron|Datum|Toestand + Toepassing|
|---|---|---|---|---|
|0.1|Het ontwerp moet de structuur die in de klas word gebruikt ondersteunen|Interviews|12/11/2024|OK|
|0.2|Het kostenplaatje is zo laag mogelijk|Concepttesten wave 1|30/11/24|<details><summary>In Progress</summary><br>Hier werd rekening mee gehouden voor het finale resultaat, door bijvoorbeeld in kunsstof te werken maar kan nog verder onderzocht worden.|
|**1 Interface leerlingen**|
|1.1 Algemeen|
|1.1.1|Leerlingen leren actief nadenken over welke emoties ze ervaren|Literatuuronderzoek|14/11/2024|<details><summary>OK</summary><br>Dit wordt geïmplementeerd in alle prototypes (zowel wave 1 als wave 2) door de leerlingen zelf hun emoties te laten aanduiden. Tijdens develop 3 werd deze DR bevestigd.</details>|
|1.1.2|Het ontwerp moet regelmatig gebruik stimuleren|Literatuuronderzoek, concepttesten wave 1|14/11/2024|<details><summary>OK</summary><br>Getest in develop 1 en 3 door feedback en microinteractions toe te voegen aan de interface.</details>|
|1.1.3|De interface leidt niet af van de les|Interview|14/11/2024|<details><summary>OK</summary><br>Getest en bevestigd in develop 3 door de fly on the wall observatie.</details>|
|1.1.4|De interface is compact|Concepttesten wave 1|28/11/2024|<details><summary>OK</summary><br>Dit wordt geïmplementeerd in de prototypes van wave 1 en wave 2 door de prototypes klein te houden. Het finale resultaat zal nog kleiner zijn dan de prototypes omdat de elektronica campacter gemaakt kan worden.</details>|
|1.1.5|Robuust genoeg|Concepttesten wave 1|28/11/2024|<details><summary>In progress</summary><br>Tijdens het testen in de develop 3 fase is een bakje gevallen en was deze niet kapot. Bij het einresultaat is het belangrijk dat het materiaal niet te bros is en dat alles goed vast zit.</details>|
|1.1.6|De leerlingen kunnen discreet hun emotie aanduiden|Concepttesten wave 1|28/11/2024|<details><summary>OK</summary><br>Dit wordt geïmplementeerd in prototypes 1 en 2 van wave 1 en het prototype van wave 2 door een klepje toe te voegen. Hierdoor kunnen anderen moeilijker meekijken met wat de leerling aanduid.</details>|
|1.1.7|Het product maakt geen storend geluid|Concepttesten wave 1|28/11/2024|<details><summary>OK</summary><br>De prototypes uit develop 3 maakten geen geluid wanneer een emotie werd aangeklinkt. Ook dem feedback en microinteractions maken geen gebruik van geluid.</details>|
|1.1.8|Makkelijk verplaatsbaar|Concepttesten wave 1|28/11/2024|<details><summary>OK</summary><br>Dit wordt geïmplementeerd in alle prototypes door ze compact en draadloos te houden.</details>|
|1.1.9|Het product is geschikt voor verschillende soorten schoolbanken|Concepttesten wave 2|12/12/2024|<details><summary>OK</summary><br>Dit wordt geïmplementeerd in het prototype van wave 2. Deze werd zo gevormd dat hij voor verschillende banken geschikt is. Door het afneembaar klepje kan deze zowel in als op de bank gebruikt worden.</details>|
|1.2 Learnability|
|1.2.1|De leerling kan de correcte emotie aan de symbolen koppelen|Literatuuronderzoek|14/11/2024|<details><summary>OK</summary><br>Dit werd getest tijdens wave 1 waarbij de leerlingen bevraagd werden over welke emoties de verschillende emoties de knoppen afbeeldde. Dit werd nogmaals gevalideerd in wave 2.</details>|
|1.2.2|De interface is toegankelijk voor leerlingen van het 1e tot en met het 3e leerjaar|Interview|14/11/2024|<details><summary>OK</summary><br>Dit werd getest tijdens wave 1 en wave 2 waarbij testen werden gedaan bij leerlingen van het 1e en het 3e leerjaar. Hierbij werd vastgesteld dat zowel de leerlingen van het 1e als die van het 3e leerjaar het concept en gebruik begrepen.</details>|
|1.3 Gebruiksgemak|
|1.3.1|De interface is makkelijk te bedienen|Literatuuronderzoek|14/11/2024|<details><summary>OK</summary><br>Door minimale handelingen met de interface werd in wave 1 en 2 vastgesteld dat de interface makkelijk te gebruiken is.</details>|
|1.3.2|Er wordt geen taal gebruikt om emoties te communiceren|Interview|14/11/2024|<details><summary>OK</summary><br>In alle prototypes worden enkel iconen gebruikt om emoties af te beelden. Er wordt geen taal gebruikt.</details>|
|**2 Leerkrachten fysieke interface**|
|2.1 Algemeen|
|2.1.1|Het is van de eerste keer duidelijk hoe het product werkt|Concepttesten wave 1|30/11/2024|<details><summary>OK</summary><br>Tijdens de develop 1 en develop 3 fase werd bevesitgd door de leerkrachten maar ook door de observatie dat ze geen moeite hadden met het lezen van deze interface.</details>|
|2.1.2|De interface nodigt uit om het frequent te blijven gebruiken|Focusgroep|14/11/2024|<details><summary>OK</summary><br>Dit werd geïmplementeerd in develop 1. Hieruit bleek dat de verandering van kleur bij een emotie genoeg de aandacht van de leerkracht trekt.</details>|
|2.1.3|De interface kan (makkelijk) verplaatst worden|Concepttesten wave 1|28/11/2024|<details><summary>OK</summary><br>Dit wordt geïmplementeerd in alle prototypes (wave 1 en wave 2) door ze compact en draadloos te houden.</details>|
|2.1.4|Aanpasbaar aan de hoeveelheid leerlingen|Literatuuronderzoek|14/11/2024|<details><summary>OK</summary><br>Wordt geïmplementeerd in prototypes 1 en 3 van wave 1 door extra stukken toe te voegen aan de interface en in het prototype van wave 2 door te werken met een scherm waar verschaald kan worden om zo meer of minder leerlingen af te beelden.</details>|
|2.1.5|De interface leidt de leerlingen niet af|Develop 1|25/03/2025|<details><summary>OK</summary><br>Werd verder onderzocht in develop 3 maar nog geen definitief besluit</details>|
|2.2 Visualisatie|
|2.2.1|De leerkracht kan snel zien welke emoties de kinderen ervaren|Interview|14/11/2024|<details><summary>OK</summary><br> Wordt geïmplementeerd in prototype 2 van wave 1 en het prototype van wave 2 door een overzichtelijk overzicht te geven met namen. Later werd in develop 3 bevestigd dat het voor de leerkrachten zeer makkelijk is om op het prototype van deze fase de emoties van de leerlingen af te lezen.</details>|
|2.2.2|De leerkrachten kunnen op hun gemak bekijken welke emoties de kinderen de afgelopen tijd ervaarden|Interview|14/11/2024|OK|
|**3 Leerkrachten app**|
|3.1 Algemeen|
|3.1.1|Er is advies beschikbaar over hoe de leerkrachten met een bepaalde emotie kunnen omgaan|Literatuuronderzoek|14/11/2024|<details><summary>In progress</summary><br>Dit was aanwezig in de apps van de define en develop 2 fase. De tips zouden wel nog moeten uitgewerkt worden door een specialist.</details>|
|3.1.2|De leerkracht kan op een rustig moment bekijken welke emoties de leerlingen ervaarden|Interview|14/11/2024|<details><summary>OK</summary><br> Dit wordt geïmplementeerd in de app van wave 1 en wave 2 door een overzicht te geven van welke emoties welke leerling heeft. Hierdoor kan de leerkracht vanop haar GSM kijken wie welke emotie ervaart.</details>|
|3.1.3|De app is overzichtelijk en simpel|Concepttesten wave 2|28/11/2024|<details><summary>OK</summary><br> Dit werd gevalideerd in wave 2 door het genoeg maar niet te veel informatie af te beelden.</details>|
|3.2 Visualistatie|
|3.2.1|Duidelijke weergave van wie wanneer welke emotie ervaarde|Concepttesten wave 1|28/11/2024|<details><summary>OK</summary><br> Dit werd geïmplementeerd in wave 2 door een dropdown te voorzien die laat zien op welke tijden van de dag de leerling een bepaalde emotie aanduidde. In develop 2 werd dit verder uitgewerkt.</details>|
|3.2.2|Er is een overzicht per leerling|Concepttesten wave 1|28/11/2024|<details><summary>OK</summary><br> Dit werd geïmplementeerd in wave 2 door een overzicht per leerling toe te voegen aan de app en is aanwezig in de finale versie.</details>|
|3.2.3|Er is een weekoverzicht beschikbaar|Interview|14/11/2024|<details><summary>OK</summary><br> Dit werd geïmplementeerd in wave 2 door een weekoverzicht toe te voegen aan de app.</details>|
|3.2.4|De leerkrachten kunnen de gegevens tot een jaar terugkijken|Concepttesten wave 1|28/11/2024|<details><summary>OK</summary><br> Dit werd geïmplementeerd in wave 2 door de mogelijkheid te geven om gegevens van het jaar op te vragen in de app.</details>|
## 5 Technische beschrijving
### Gebruikt Semester 1:
- karton
- papier
- Powerpoint
- Figma

### Semester 2:
**Develop 1:**

- Interface leerlingen:
  - **Arduino NANO** -> data opslagen in EEPROM geheugen en aansturen van componenten
  - Drukknoppen -> emoties aanduiden
  - Jumper wires -> connecties tussen verschillende componenten
  - Breadboards -> Connectie + opstelling van componenten
  - weerstanden
  - powerbank -> draadloze stroomvoorziening van prototypes
  - LEDs -> Feedback naar leerling (RGB, wit, groen)
  - Vibratiemotoren -> Feedback naar leerlingen
  - Gelasercut MDF -> Behuizing prototype

- Interface leerkrachten:
  - Arduino NANO 33 IOT -> draadloze aanturing via bluetooth van componenten met GSM
  - LED -> Feedback naar leerkrachten
  - Buzzer -> Feedback naar leerkrachten
  - Tablet -> Visualisatie van interface
  - Fotokader -> stand voor interface

**Develop 2**
- APP:
  - Figma
  - GSM
 
**Develop 3**
- Interface leerlingen:
  - Arduino NANO IOT 33 -> om connectie te kunnen maken met andere arduinos en met Protopie
  - [Drukknoppen](https://www.amazon.com.be/-/en/gp/product/B09MBQSM44/ref=ox_sc_rp_title_rp_1?smid=&pf_rd_p=b55bbefb-5c9d-4b5d-a5fe-64db492837ac&pd_rd_wg=o51W5&pd_rd_i=B09MBQSM44&pd_rd_w=NQzDL&content-id=amzn1.sym.b55bbefb-5c9d-4b5d-a5fe-64db492837ac&pd_rd_r=DSDC5RVTKADAYFY6SFTN&th=1) -> emotie aanduiden
  - PLA + 3Dprinter -> hoeken en opzetstukken van knoppen printen
  - Gelasercutte MDF -> behuizing
  - Verf -> kleur geven aan prototype en knoppen
  - Battery pack -> draadloos poweren van prototype
  - Ultrasone sensor -> afstand meten voor activeren microinteraction
  - Weerstanden
  - Jumperwires
  - (RGB) LEDs -> Feedback + Microinteractions
 
- Interface leerkrachten:
  - Protopie
  - IPad + hoes

## 6 Kritische reflectie
Na een jaar werken aan Feelie zijn er heel wat inzichten opgedaan die we meenemen naar de toekomst.

Uit interviews en gebruikerstesten bleek al snel dat het onderwerp en doel van het project zeer relevant zijn. Door het lerarentekort en de toenemende klasgroottes is een tool om de werkdruk van leerkrachten te verlagen welkom. We hebben het project goed aangepakt met een duidelijke planning en evenwichtige werkverdeling.

We hebben het project goed aangepakt met een duidelijke planning die we ook gevolgd hebben. Het werk werd evenwichtig verdeeld, waardoor niemand significant meer moest doen dan de ander.

In het eerste semester misten we visuele data bij gebruikerstesten, maar dit hebben we in het tweede semester opgelost door foto- en videomateriaal toe te voegen, wat een meerwaarde bleek.

Ook moet er zeker kritisch gekeken worden naar de resultaten uit de gebruikerstesten van de leerlingen uit het eerste leerjaar (definition, wave 1 en develop 3). We merkten wel dat deze leerlingen moeilijk spontaan antwoorden gaven. Ze hadden vaak sturing nodig, waardoor hun antwoorden beïnvloed konden zijn. 

Wat wel een goede zaak was, is dat we hebben afgewisseld tussen twee scholen voor de gebruikerstesten. Het was zeer duidelijk dat er een groot verschil zat in het publiek van beide scholen. De ene school was redelijk klein en had bijna uitsluitend autochtone leerlingen in tegenstelling tot de andere, die veel groter was en een grotere mix van nationaliteiten en culturen had. Dit heeft voor interessante inzichten gezorgd.

Jammer genoeg gebruikten we aanvankelijk geen echte lampjes, schermpjes of knopjes in onze prototypes. Hiermee konden we het concept misschien meer verduidelijken voor de leerlingen. De leerkrachten konden zich vaak wel een goed idee vormen over het concept. In het tweede semester deden we dat wel, wat vooral voor jonge leerlingen het begrip vergemakkelijkte.

Bij marktintroductie moeten juridische aspecten goed overwogen worden, zoals ouderlijke toestemming en GDPR-conforme dataopslag, aangezien Feelie emoties over langere tijd registreert. De keuze van batterij is cruciaal omdat het zo lang mogelijk moet meegaan voor duurzaamheid, net als een modulair ontwerp met herbruikbare materialen.

Over het algemeen denken we dat we ons project wel goed hebben aangepakt. We hebben ook veel bijgeleerd en zijn blij dat zowel de leerkrachten als de leerlingen heel enthousiast reageren en aangeven dat het project een effectieve meerwaarde kan vormen in de klas.

## Bijlagen
### Discovery
- **Literatuuronderzoek**
  - [Protocol](https://acrobat.adobe.com/id/urn:aaid:sc:EU:c845fe7f-24a4-4b6a-a0fe-1af629438356)
  - [Rapport](https://acrobat.adobe.com/id/urn:aaid:sc:EU:cd1d0bf1-15b4-4a6f-bd34-006992754987)
- **Interview**
  - [Protocol](https://acrobat.adobe.com/id/urn:aaid:sc:EU:4b6db281-ad43-4667-8b5c-be15bfe0595c)
  - [Rapport](https://acrobat.adobe.com/id/urn:aaid:sc:EU:fff1cd1f-7df0-4306-a81d-5dae30df3dcd)
- **Focusgroep**
  - [Protocol](https://acrobat.adobe.com/id/urn:aaid:sc:EU:233cdea7-30ad-4383-bd4e-c6e02371e6ce)
  - [Rapport](https://acrobat.adobe.com/id/urn:aaid:sc:EU:01e18d2f-dbab-46d9-97d0-6a67dd119852)
### Definition
- **Wave 1 gebruikerstesten**
  - [Protocol](https://acrobat.adobe.com/id/urn:aaid:sc:eu:a72d5413-d0ee-4f44-b1e1-2a1e4b68513a)
  - [Rapport](https://acrobat.adobe.com/id/urn:aaid:sc:eu:d71bb71f-ce42-4e73-b318-c8e4f45a3a2c)
  - [app](https://ugentbe-my.sharepoint.com/:p:/r/personal/linde_aerssens_ugent_be/Documents/semester%203/project%20gebruiksgericht%20ontwerpen/002_defenition/pwp_test.pptx?d=w1f1832b05cf0445f8539058f8e9dea3d&csf=1&web=1&e=eWel1Q)
- **Wave 2 gebruikerstesten**
  - [Protocol](https://acrobat.adobe.com/id/urn:aaid:sc:EU:90d25d05-af82-4730-8d17-69c00fb9f6cb)
  - [Rapport](https://acrobat.adobe.com/id/urn:aaid:sc:EU:f661a435-779b-4238-9a97-c5f221a0e30b)
  - [app](https://embed.figma.com/proto/xjk2GZR6GmpDlgrpEQ6WCS/Untitled?node-id=1-2&starting-point-node-id=1%3A2&embed-host=share)

### Develop
- **Develop 1**
  - [Protocol](https://acrobat.adobe.com/id/urn:aaid:sc:EU:3d8894b3-2fa3-4877-81a5-d52bf8f23af0)
  - [Rapport](https://acrobat.adobe.com/id/urn:aaid:sc:EU:22777b34-8a17-4312-93aa-f924ec4f8e31)
- **Develop 2**
  - [protocol](https://acrobat.adobe.com/id/urn:aaid:sc:EU:6c1cd126-1186-45f6-988a-8b8abc4c5aa8)
  - [Rapport](https://acrobat.adobe.com/id/urn:aaid:sc:EU:f622fa05-ea8e-42d4-928a-e0e3f7c42d79)
- **Develop 3**
  - [Protocol](https://acrobat.adobe.com/id/urn:aaid:sc:EU:59ac4213-8d88-4b82-b901-f299c4641b95)
  - [Rapport](https://acrobat.adobe.com/id/urn:aaid:sc:EU:1b69781e-e197-449b-8c80-3a6cd83a494a)
## 5 Bronnen
[^1]: Cassano, M., Perry-Parrish, C., Stegall, S., Zeman, J. (April 2006). Emotion Regulation in Children and Adolescents. University of Maine.
[^2]: Brackett, M., Simmons, D. (oktober 2015). Emotions Matter. Guilford Press.
[^3]: Kwon, K., Hanrahan, A. R., and Kupzyk, K. A. (2017). Emotional expressivity and emotion regulation: Relation to academic functioning among elementary school children. School Psychol.
[^4]: Katatikarn, J. (15/02/2024). What is Color Symbolism? The Meaning of Color. [08/02/2025, https://academyofanimatedart.com/color-symbolism/].
