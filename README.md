# Feelie
*Feelie is een systeem dat helpt met het communiceren en ontwikkelen van de emoties van leerlingen van het 1e tot en met het 3e leerjaar in een klascontext.* 

*Projectteam: Linde Aerssens; Victor Fransen*

5/12/2024

## Samenvatting
Leerlingen die net de stap naar het basisonderwijs maken hebben vaak nog moeilijkheden met het communiceren van hun emoties. Deze emoties zijn dan ook nog volop in ontwikkeling. Doordat de kinderen hun emoties niet kunnen verwoorden of gewoonweg bang zijn om hun emoties te uiten naar de leerkracht, kan dit moeilijke situaties in de klas veroorzaken. Aan de hand van literatuuronderzoek, interviews en een focusgroep zijn we tot de bodem gedoken van dit probleem en hebben we de huidige situatie en producten onderzocht. Ons project, Feelie, biedt een hanige en laagdrempelige manier om de leerlingen hun emoties te communiceren naar de leerkracht toe. Aan de hand van twee fysieke interfaces en een app kan de leerling met één druk op een knop zijn emotie efficiënt communiceren met de leerkracht. De leerkracht kan dan direct handelen maar ook later nog eens alles bekijken in de app. Deze interfaces en app zijn ontwikkelt en gefinetuned doormiddel van bevragingen en concept- en usertests. Eén van de interfaces staat op de bank van de leerling. Hierop staan zes knoppen die allemaal een verschillende emotie uitbeelden. Als er op één van de emoties wordt gedrukt zal dit doorgestuurd worden naar de interface van de leerkracht en de app. Op de interface van de leerkracht heeft ze een snel en duidelijk overzicht van de emoties van de leerlingen die ze op dat moment hebben. In de app kan ze naast de huidige emotie van de leerling tips, een weekoverzicht en een heel jaaroverzicht zien.

## Introductie
Emoties spelen een belangrijke rol in ons dagelijks leven en hebben de laatste jaren veel aandacht gekregen vanuit de wetenschap. Bij jonge kinderen zijn deze emoties nog volop in ontwikkeling, waardoor ze vaak nog moeite hebben met het herkennen, communiceren en reguleren ervan. Deze vaardigheden zijn daarentegen wel van cruciaal belang, ze dragen niet alleen bij tot betere prestaties op school en een goede groepsdynamiek maar kunnen op lange termijn ook een positieve invloed hebben op het mentaal welzijn en zelf de gezondheid.

In dit ontwerpproces werd aan de slag gegaan om leerlingen te ondersteunen bij het ontwikkelen van deze competenties door ze hun emoties te leren benoemen, wat de eerste stap is in emotieregulatie en ze te daarna naar de leerkracht toe te communiceren op een laagdrempelige manier. Op deze manier is de leerkracht op de hoogte van de emoties van de leerlingen en kan hier eventueel op inspelen zonder al te veel tijd te verliezen. Samengevat werd in dit proces een antwoord gezocht op de vraag: ‘Hoe kunnen emoties van kinderen op een laagdrempelige manier gecommuniceerd worden naar de leerkracht toe in een klascontext?’. Hierbij zijn de belangrijkste randvoorwaarden:
-	Gebruiksvriendelijk
-	Intuïtief
-	Tijdsbesparend
-	Laagdrempelig

In dit ontwerp staat de gebruikers, waarbij de belangrijkste de leerkracht en leerlingen zijn, centraal. Het doel is om een ontwerp te maken dat in de eerste plaats aansluit bij hun behoeften. (bronvermelding nog doen)

## Methodologie
In de figuur hieronder is een tijdslijn te zien van de stappen en methodologiën die doorlopen zijn. 
De eerste fase is de discovery fase. Hierbij werd de opdracht namelijk iets ontwerpen rond het thema 'Empathic wear' geëxploreerd. Wanneer het duidelijk was dat iets ontworpen zou worden voor kinderen in de lagere school is aan literatuuronderzoek gedaan. De 5W/H methode werd gebruikt om een houvast te vormen in de zee van informatie. Daarna werd een stakeholder analyse gemaakt om een beter zicht te krijgen op de betrokken partijen. Overlappend met dit literatuuronderzoek is een focusgroep en interviews gehouden. De focusgroep was met kinderen uit de lagere school, uit deze data werd een persona opgemaakt. Er zijn drie interviews gehouden met leerkrachten uit de lagera school, uit de analyse van deze data werd een user model en persona opgemaakt. In de les werd daarnaast tijd voorzien om een 'sprint day' te houden. Tijdens deze sprint day werd onder andere een lotusbloem en een innovatrix gemaakt en aan ideation en selectie gedaan. Verder werd er tussen deze activiteiten gebrainstormt om concepten te ontwikkelen en een selectie hiervan te maken en werden de eerste design requirements opgesteld.  
De tweede fase is de defenition fase. Hier is het de bedoeling om het concept uit te werken en testen te doen met gebruikers om te weten te komen of het concept wel een goed concept is en feedback te krijgen. Deze fase begon met een tweede sprint day. Op deze dag werd aan quick and dirty prototyping gedaan om een visueel beeld te krijgen van het concept. In wave 1 werd eerst gebruik gemaakt van storyboarding om problemen en vragen op te stellen waar een antwoord op gezocht zal worden aan de hand van concepttesten. Om deze concepttesten te doen zijn verschillende prototypes gemaakt en deze werden aan de gebruikers (leerkrachten en leerlingen) voorgesteld. Uit deze concepttesten konden de design requirements verder aangevuld worden. Ondertussen werden ook al wat voorbereiding voor wave 2 waarbij nog prototypes gamaakt waarbij rekening gehouden werd met de feedback en evaluatie uit wave 1. Deze prototypes werden opnieuw zoals in wave 1 afgetoets met de eindgebruiker. Hierna werden de design requirements nogmaals verder aangepast en kon het concept gefinaliseerd worden.
![tijdslijn](https://github.com/user-attachments/assets/3815f89b-fea6-4697-a9fd-d8dfcd0b8ec8)
## 1 Discovery
### 1.1 Doestellingen
Tijdens de eerste fase, de discovery, is het doel om het gestelde probleem verder te ontwerpen en ontrafelen. Op deze manier kunnen eventuele 'gaps' gevonden worden. De onderzoeksvraag hierbij is: ‘Hoe kunnen emoties bij kinderen op de lagere school beter gecommuniceerd en gereguleerd worden met behulp van slimme technologie?’
Deze onderzoeksvraag werd onderverdeeld in de volgende deelvragen:

1. Welke stakeholders zijn van belang?
2. Waarom is het belangrijk dat kinderen hun emoties goed kunnen reguleren en communiceren in een schoolcontext? 
3. Welke rol kan een leerkracht spelen bij de emotionele ontwikkeling van kinderen? 
4. Welke producten of methodes bestaan er op die markt die te maken hebben met kinderen en hun emoties? 
5. Hoe zou het emotionele welzijn en bewustzijn van kinderen nog verbeterd kunnen worden? 
6. Wanneer worden welke emoties ervaren op school? 
7. Welke kinderen hebben het voornamelijk moeilijk met het reguleren/communiceren van hun emoties? 
8. Welke methodes worden er in de praktijk toegepast om de emoties van kinderen te communiceren en reguleren? 
9. Waarom hebben kinderen moeite met het communiceren van hun emoties? 
10. Hoe communiceren kinderen met hun klasgenoten en leerkrachten over hun emoties? 
11. Welke emotionele/sociale uitdagingen zijn er voor kinderen in een schoolomgeving? 
12. Hoe zouden emoties van kinderen beter gecommuniceerd kunnen worden op school? 
### 1.2 Materiaal & methoden
Om op de bovengenoemde vragen onderbouwde antwoorden te krijgen werd eerst aan literatuuronderzoek gedaan en daarna werd een focusgroep gehouden en interviews.
#### 1.2.1 literatuuronderzoek
In het literatuur onderzoek werd een antwoord gezocht op vragen 1, 2, 3, 4 en 5 die opgesteld zijn in de doelstellingen. Hierbij werd gebruik gemaakt van stakeholder mapping en de 5W/H methode. Het volledige uitgewerkte protocol van dit literatuuronderzoek is [hier](https://acrobat.adobe.com/id/urn:aaid:sc:EU:c845fe7f-24a4-4b6a-a0fe-1af629438356) te vinden.
#### 1.2.2 interviews (N=3)
Om antwoorden te krijgen op de vragen 8, 9, 10, 11 en 12 opgesteld in de doelstellingen werden interviews gehouden met twee leerkrachten (1e en 3e leerjaar) en een zorgleerkracht. Het protocol voor deze interviews is [hier](https://acrobat.adobe.com/id/urn:aaid:sc:EU:4b6db281-ad43-4667-8b5c-be15bfe0595c) Deze interviews werden geanalyseerd en vervolgens werd uit de dat een user model en persona opgesteld.
#### 1.2.3 focusgroep (N=4)
Om antwoorden te krijgen op de vragen 6, 7, 8 en 9 opgesteld in de doelstellingen werd een focusgroep gehouden. Deze werd gehouden met kinderen van 8 tot 10 jaar. Het volledige protocol van deze focusgroep is [hier](https://acrobat.adobe.com/id/urn:aaid:sc:EU:233cdea7-30ad-4383-bd4e-c6e02371e6ce) te vinden. De focusgroep is gehouden aan de hand van een spel om het leuk en kindvriendelijk te maken. 

![image](https://github.com/user-attachments/assets/b1b64e21-5df7-4ba7-8a38-89dc2a2fba46)

Daarna werd de analyse gedaan en een persona gemaakt.
### 1.3 Resultaten
#### 1.3.1 literatuurstudie
Als eerste werden de stakeholders in kaart gebracht, het resultaat hiervan is te zien in onderstaande figuur.
![image](https://github.com/user-attachments/assets/bbc8b0b5-4b16-4ea9-9d3f-7b9238db219e)
Emotieregulatie en communicatie zijn essentieel in een schoolcontext. Het bevordert niet enkel de academische prestaties maar ook de samenhang van de leerlingen in de klas. Leerkrachten spelen hierin een belangrijke rol, zo kunnen ze kinderen aanmoedigen om goed met hun emoties te leren omgaan en ze een veilige en rustige plek aanbieden.  In een schoolcontext is er een behoefte van leerlingen om hun emoties op een laagdrempelige manier te communiceren of uiten zonder zich ongemakkelijk te voelen of de emoties uit te spreken. Er worden al veel methodes gebruikt in deze context. Maar deze zijn vaak passief en geven geen actieve feedback en interactie. Een voorbeeld hiervan is de emotiemeter zoals te zien in de figuur hieronder.

![image](https://github.com/user-attachments/assets/df88d538-1a84-4d62-897f-a2ec23a40aca)

Samengevat kon uit deze literatuurstudie geconcludeerd worden dat het communiceren en reguleren van emoties zeer belangrijk is voor leerlingen en er ruimte is om voor deze doelgroep en situatie iets nuttigs te ontwerpen.
Het volledige rapport met de analyse en bronnen is [hier](https://acrobat.adobe.com/id/urn:aaid:sc:EU:cd1d0bf1-15b4-4a6f-bd34-006992754987) te vinden.
#### 1.3.2 user interviews (N=3)
Obstakels die leerkrachten tegenkomen op een schooldag in verband met emoties zijn als eerste de communicatievaardigheden van kinderen. Emoties die vaak aan bod kwamen waren frustratie en stress. Dit vooral omdat kinderen nood hebben en structuur en wanneer ze de structuur niet zien of deze niet krijgen ze gefrustreerd of gestresseerd geraken. Ook werd verschillende keren aangehaald dat regen in de pauze kan zorgen voor stress omdat de leerlingen dan op een kleine ruimte samenzitten. Op dit moment gebruiken leerkrachten verschillende methodes die kinderen helpen met hun emoties. Zo wordt er structuur in de dag van kinderen gebracht door de dagplanning op het bord te zetten en deze samen te overlopen. Op deze manier wordt voorspelbaarheid en rust gecreëerd. Ook gebruiken leerkrachten vaak symbolen om emoties te visualiseren. Zo kunnen kinderen die moeite hebben met het verwoorden van hun emoties dit toch doen. Ook worden rustige momenten ingelast om aan te zetten tot reflectie en communicatie.
Als resultaat van deze user interviews kon een persona opgemaakt worden voor de leerkrachten. Deze is hieronder te zien.
![image](https://github.com/user-attachments/assets/f904315f-3a9c-4d39-89a5-2507de9205b7)

De volledige analyse en conclusies zijn [hier](https://acrobat.adobe.com/id/urn:aaid:sc:EU:fff1cd1f-7df0-4306-a81d-5dae30df3dcd)
#### 1.3.3 focusgroep (N=4)
De gemiddelde leertijd van de kinderen in deze focusgroep was iets ouder namelijk tussen 8 en 10 jaar. Ze representeren dus niet heel de doelgroep namelijk kinderen tussen 5 en 12 jaar. De deelnemers konden vrij snel de emoties die op het spelbord stonden herkennen en uitleggen in welke situatie ze die emotie al hadden meegemaakt. Kinderen tussen 8 en 10 jaar kunnen dus al redelijk goed hun emoties herkennen en benoemen. Wanneer er gevraagd werd of ze iets deden wanneer ze een bepaalde emotie ervaarden werd vaak met 'nee' geantwoord. Dit wijst erop dat veel kinderen geen actie nemen om hun emoties zelf te reguleren tenzij er een volwassene bij betrokken is. In de klas worden soms hulpmiddelen gebruikt, zoals een emotiemeter die ook vermeld werd in het literatuuronderzoek, om hun emoties aan te duiden maar niet echt hulpmiddelen om hun emoties te leren reguleren. Ook werden deze hulmiddelen niet altijd frequent gebruikt wat erop wijst dat er meer structuur nodig is om ze consequent te gebruiken en hier echt de voordelen van te verkrijgen. In de focusgroep werd ook één vraag gesteld over anderstalige kinderen. Hieruit bleek dat zij een extra uitdaging hebben vanwege de taalbarrière. Er ontstaan namelijk frustraties omdat zij nog een extra barrière hebben om hun emoties te uiten.  
Op basis van deze analyse kon een persona opgesteld worden die leerlingen uit de lagere school representeert. Deze is hieronder te zien.
![image](https://github.com/user-attachments/assets/d2c8a45d-a431-424f-857a-b6f84a99cfc9)

De volledige analyse van de focusgroep is [hier](https://acrobat.adobe.com/id/urn:aaid:sc:EU:01e18d2f-dbab-46d9-97d0-6a67dd119852) te vinden.
### Conclusies & implicaties
Allereerst werd na deze eerste onderzoeken beslist om de onderzoeksvraag aan te passen naar: 'Hoe kan design en technologie ervoor zorgen dat jonge kinderen (1e tot en met 3e leerjaar) hun emoties beter kunnen communiceren in een schoolcontext.' Deze aanpassing werd gedaan omdat de eerste onderzoeksvraag nogal breed was en die niet kon opgelost worden met 1 product. Er is besloten om enkel te focussen op communicatie van emoties en niet zozeer de regulatie. Omdat bleek dat vooral jonge kinderen (tot ongeveer het derde leerjaar) nood hebben aan het communiceren van hun emoties is de doelgroep hiernaar aangepast.
Uit de discovery fase konden volgende conclusies en implicaties voor het ontwerp gehaald worden:
1. Het ontwerp moet regelmatig gebruik stimuleren.
2. Visuele representatie om emoties eenvoudig en intuïtief herkenbaar te maken zonder dat er taal voor nodig is.
3. Het ontwerp moet kinderen bewust laten nadenken over hun emoties aangezien dit de eerste stap tot zelfregulatie is.
4. Een monitoringtool voor leerkrachten om emoties van leerlingen te kunnen bijhouden en hier eventueel op in te spelen.
5. Het ontwerp moet de structuur die in de klas gebruikt worden kunnen ondersteunen.
Deze implicaties werden geïmplementeerd in de design requirements die uitgeschreven staan bij de defenition fase.
## 2 Definition
### 2.1 Doestellingen
In de eerste fase, discovery, werd het probleem onderzocht en concepten als oplossing bedacht. De tweede fase, definition, heeft als doel deze concepten te valideren en na te gaan of ze een effectieve oplossing bieden.

Na de initiële discovery fase werden eerst nog enkele aanpassingen gedaan aan het toen gedefinieerde concept. Zo werd er een aan de app toegevoegd dat de leerkracht tips kan krijgen hoe er met emoties omgegaan bij de leerlingen. Ook werd er ook een extra interface voorzien voor de leerkrachten zodat zij in een oogopslag kunnen zien hoe de leerlingen zich voelen zonder hun GSM te moeten bovenhalen.

### 2.2 Materiaal & methoden
Om het concept te valideren, werden twee rondes (‘waves’) van gebruikerstesten uitgevoerd met eenvoudige ‘quick and dirty’ prototypes. Feedback hieruit werd gebruikt om het concept verder te verbeteren.
#### 2.2.1 Gebruikerstesten wave 1 (N=5, 2 leerkrachten, 3 leerlingen)
Aan de hand van een storyboard (zie figuur) werden er ook een aantal onderzoeksvragen opgesteld:
Interface leerlingen: 
-Hoeveel interfaces zijn er nodig in een klas?
-	Hoe moet de interface eruit zien zodat het gebruik ervan laagdrempelig en intuïtief is voor leerlingen van het 1e tot 3e leerjaar?
Interface leerkracht: 
- Welke vorm moet de oplossing krijgen zodat de leerkracht op een snelle en efficiënte manier een overzicht krijgt van de emoties van de leerlingen in klas?
- Hoe moet de app eruit zien om een goed overzicht te bieden van de verschillende emoties die de leerlingen ervaarden?
##### 2.2.1.1 Protocol gebruikerstesten wave 1
Het volledige protocol voor de gebruikerstesten van wave 1 is te vinden via deze [link](https://acrobat.adobe.com/id/urn:aaid:sc:eu:a72d5413-d0ee-4f44-b1e1-2a1e4b68513a).
Volgende prototypes werden getest:

**Interface leerlingen**
Al deze prototypes hebben hetzelfde concept. Er wordt een emotie aangeduid en deze wordt dan gecommuniceerd naar de leerkracht. Enkel de vormgeving en toepassing in de klascontext verschilt.

- Prototype 1
<p align="center">
  <img src="https://github.com/VictorFransen/Feelie/blob/main/foto's/wave1_1.4.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_1.1.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_1.2.jpeg?raw=true" width="200" />
</p>
Een bakje met twee deurtjes, geplaatst op de bank. Leerlingen kunnen emoties aangeven zonder dat anderen meekijken.

- Prototype 2
<p align="center">
  <img src="https://github.com/VictorFransen/Feelie/blob/main/foto's/wave1_2.1.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_2.3.jpeg?raw=true" width="200" /> <img src="https://github.com/VictorFransen/Feelie/blob/main/foto's/wave1_2.2.jpeg?raw=true" width="200" />
</p>
Een bakje dat aan de zijkant van de bank hangt, eveneens met een deurtje. Zo wordt er een minimum aan plaats ingenomen, afleiding vermeden en de privacy gewaarborgd.

- Prototype 3
<p align="center">
  <img src="https://github.com/VictorFransen/Feelie/blob/main/foto's/wave1_1.3.jpeg?raw=true" width="200" /><img src="" width="200" /><img src="https://github.com/VictorFransen/Feelie/blob/main/foto's/knuffel+interface.jpeg?raw=true" width="200" /><img src="https://github.com/VictorFransen/Feelie/blob/main/foto's/teddy%20beer+interface.png?raw=true" width="200" />
</p>
Om een meer vertrouwd gevoel te geven aan de kinderen maakt het derde prototype gebruik van een teddybeer.

- Prototype 4
<p align="center">
  <img src="https://github.com/VictorFransen/Feelie/blob/main/foto's/wave1_4.2.jpeg?raw=true" width="300" /><img src="https://github.com/VictorFransen/Feelie/blob/main/foto's/wave1_4.1.jpeg?raw=true" width="300" />
</p>
Bij dit prototype word er gebruik gemaakt van een slider in de vorm van een pijltje in plaats van knoppen. De leerling verschuift het pijltje naar de emotie die hij/zij voelt.

**Interface leerkracht**
- Prototype 1

<p align="center">
  <img src="https://github.com/VictorFransen/Feelie/blob/main/foto's/wave1_leerkrachten1.jpg?raw=true" width="300" />
</p>

Een balk met namen van leerlingen en de laatst ingegeven emotie. De balk kan op het bureau van de leerkracht geplaats worden. De balk kan aangepast worden in functie van de klasgrootte.

- Prototype 2
<p align="center">
  <img src="https://github.com/VictorFransen/Feelie/blob/main/foto's/wave1_leerkrachten2.1.jpg?raw=true" width="200" /><img src="https://github.com/VictorFransen/Feelie/blob/main/foto's/wave1_leerkrachten2.2.jpg?raw=true" width="200" />
</p>

Bij dit prototype zijn de emoties van elke leerlingen weergegeven volgens de klasopstelling in plaats van namen.

- Prototype 3
<p align="center">
  <img src="https://github.com/VictorFransen/Feelie/blob/main/foto's/wave_1leerkrachten3.jpg?raw=true" width="200" />
</p>

Dit prototype werkt ook volgens klasopstelling. De emoties worden weergegeven met lichtjes. Er kunnen extra rijen toegevoegd worden in functie van de hoeveelheid leerlingen.

**App**

Om met de app concepttesten te kunnen doen werd een prototype gemaakt met behulp van Powerpoint. De  Powerpoint is te vinden via deze [link](https://ugentbe-my.sharepoint.com/:p:/r/personal/linde_aerssens_ugent_be/Documents/semester%203/project%20gebruiksgericht%20ontwerpen/002_defenition/pwp_test.pptx?d=w1f1832b05cf0445f8539058f8e9dea3d&csf=1&web=1&e=eWel1Q).

#### 2.2.2 Gebruikerstesten wave 2 (N=5, 2 leerkrachten, 3 leerlingen)
Aan de hand van de gekregen feedback van de testen uit wave 1 werd een vernieuwd storyboard opgesteld (zie figuur). Hiermee werden nieuwe onderzoeksvragen opgesteld en nieuwe prototypes gemaakt.
<p align="center">
  <img src="https://github.com/VictorFransen/Feelie/blob/main/foto's/moodboard_wave2.png?raw=true" width="500" />
</p>

Deze onderzoeksvragen zijn als volgt:

Interface leerlingen:
-	Voelen de kinderen zich comfortabel genoeg om het in de klas te gebruiken? 
-	Zet de vormgeving en lay-out aan tot regelmatig gebruik door de leerling? 
-	Zijn alle knoppen duidelijk te koppelen aan emoties? 

Interface leerkrachten:
-	Word er voldoende en duidelijke informatie afgebeeld om de nodige actie te ondernemen? 
-	Zet de vormgeving van het product aan tot regelmatig gebruik?

##### 2.2.2.1 Protocol gebruikerstesten wave 2
Voor het volledige protocol van wave 2 volg deze [link](https://acrobat.adobe.com/id/urn:aaid:sc:EU:90d25d05-af82-4730-8d17-69c00fb9f6cb).
De geteste en bevraagde prototypes waren:

**Interface leerlingen**
<p align="center">
  <img src="https://github.com/VictorFransen/Feelie/blob/main/foto's/wave2_1.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_2.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_3.jpeg?raw=true" width="200" /><img src="https://github.com/VictorFransen/Feelie/blob/main/foto's/wave2_4.jpeg?raw=true" width="200" />
</p>
Dit prototype voor de leerlingen is bedoeld zowel op als in de bank gezet te kunnen worden. Zowel tijdelijk als altijd. Daarom is het klepje ook afneembaar. Hierop kan de leerling zijn of haar emotie aanduiden en wordt dit rechtstreeks naar de leerkracht gecommuniceerd.

**Interface leerkrachren**
<p align="center">
  <img src="https://github.com/VictorFransen/Feelie/blob/main/foto's/wave2_leerkracht.jpg?raw=true" width="300" />
</p>

Dit prototype voor de leerkrachten is bedoeld om een compacte en makkelijk verplaatsbare interface voor te stellen. Hierbij kan de leerkracht op een makkelijke en overzichtelijke manier zien welke leerling welke emotie heeft.

**App**

Er is ook een verbeterde versie van de app uitgewerkt in Figma. De app biedt een duidelijk overzicht van emoties, met week- en jaaroverzichten en tips voor het omgaan met emoties. Zie deze [link](https://embed.figma.com/proto/xjk2GZR6GmpDlgrpEQ6WCS/Untitled?node-id=1-2&starting-point-node-id=1%3A2&embed-host=share)
<p align="center">
  <img src="https://github.com/VictorFransen/Feelie/blob/main/foto's/Schermafbeelding%202024-12-23%20151828.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151846.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151902.png?raw=true" width="200" /><img src="https://github.com/VictorFransen/Feelie/blob/main/foto's/Schermafbeelding%202024-12-23%20151908.png?raw=true" width="200" />
</p>

### 2.3 Resultaten
Doorheen de discovery en definition fase zijn aan de hand van onderzoek, interviews, focusgroepen en gebruikerstesten een aantal designrequirements opgesteld:

|Nummer|Criteria|Bron|Datum|
|---|---|---|---|
|0.1|Het ontwerp moet de structuur die in de klas word gebruikt ondersteunen|Interviews|12/11/2024|
|0.2|Het ksotenplaatje is zo laag mogelijk|Concepttesten wave 1|30/11/24|
|Interface leerlingen|
|1.1 Algemeen|
|1.1.1|Leerlingen leren actief nadenken over welke emoties ze voelen|Literatuuronderzoek|14/11/2024|
|1.1.2|Het ontwerp moet regelmatig gebruik stimuleren|Literatuuronderzoek, concepttesten wave 1|14/11/2024|
|1.1.3|De interface leidt niet af van de les|Interview,literatuuronderzoek|14/11/2024|
|1.1.4|De interface is compact|Concepttesten wave 1|28/11/2024|
|1.1.5|Robuust genoeg|Concepttesten wave 1|28/11/2024|
|1.1.6|De leerlingen kunnen discreet hun emotie aanduiden|Concepttesten wave 1|28/11/2024|
|1.1.7|Het product maakt geen storend geluid|Concepttesten wave 1|28/11/2024|
|1.1.8|Makkelijk verplaatsbaar|Concepttesten wave 1|28/11/2024|
|1.1.9|Het product is geschikt voor verschillende soorten schoolbanken|Concepttesten wave 2|12/12/2024|
|1.2 Learnability|
|1.2.1|De leerling kan de correcte emotie aan de knoppen koppelen|Literatuuronderzoek|14/11/2024|
|1.2.2|De interface is toegankelijk voor leerlingen van het 1e tot het 3e leerjaar|Interview|14/11/2024|
|1.3 Gebruiksgemak|
|1.3.1|De interface is makkelijk te bedienen|Literatuuronderzoek|14/11/2024|
|1.3.2|Er word geen taal gebruikt om emoties te communiceren|Interview|14/11/2024|
|2 Leerkrachten fysieke interface|
|2.1 Algemeen|
|2.1.1|Het van de eerste keer duidelijk hoe het product werkt|Concepttesten wave 1|30/11/2024|
|2.1.2|De interface nodigt uit om het frequent te blijven gebruiken|Focusgroep|14/11/2024|
|2.1.3|De interface kan (makkelijk) verplaatst worden|Concepttesten wave 1|28/11/2024|
|2.1.4|Aanpasbaar aan de hoeveelheid leerlingen|Literatuuronderzoek|14/11/2024|
|2.2 Visualisatie|
|2.2.1|De leerkracht kan snel zien welke emoties de kinderen ervaren|Interview|14/11/2024|
|2.2.2|De leerkrachten kunnen op hun gemak bekijken welke emoties de kinderen de afgelope tijd ervaarden|Interview|14/11/2024|
|3 Leerkrachten app|
|3.1 Algemeen|
|3.1.1|Er is advies beschikbaar over hoe ze met een bepaalde emotie kunnen omgaan|Literatuuronderzoek|14/11/2024|
|3.1.2|De leerkracht kan op een rustig moment bekijken welke emoties de leerlingen ervaarden|Interview|14/11/2024|
|3.1.3|De app is overzichtelijk en simpel|Concepttesten wave 2|28/11/2024|
|3.2 Visualistatie|
|3.2.1|Duidelijke weergave van wie wanneer welke emotie ervaarde|Concepttesten wave 128/11/2024|
|3.2.2|Er is een overzicht per leerling|Concepttesten wave 1|28/11/2024|
|3.2.3|Er is een weekoverzicht beschikbaar|Interview|14/11/2024|
|3.2.4|De leerkrachten kunnen de gegevens tot op een jaar terugkijken|Concepttesten wave 1|28/11/2024|


Momenteel bestaat het gevalideerde concept uit een bakje op de bank van de leerling. Het bakje heeft knoppen waarmee de leerling emoties kan aangeven. Deze emoties worden doorgegeven aan de interface van de leerkracht en een app. Met de interface kan de leerkracht direct ingrijpen in de klas. De app toont ook week- en jaaroverzichten en biedt tips voor emotioneel management. Hierdoor kan de leerkracht ook op zijn/haar gemak kijken naar de emoties van de leerlingen.

Voor een gedetailleerde analyse en rapport van de gebruikerstesten zie: [rapport wave 1](https://acrobat.adobe.com/id/urn:aaid:sc:eu:d71bb71f-ce42-4e73-b318-c8e4f45a3a2c) en [rapport wave 2](https://acrobat.adobe.com/id/urn:aaid:sc:EU:f661a435-779b-4238-9a97-c5f221a0e30b)

### 2.4 Conclusies & implicaties
Uit deze twee waves van conceptesten hebben we duidelijk vastgesteld dat alle vier de leerkrachten zeer enthousiast zijn over het concept. Ze gaven ons aan dat dit een grote impact kan hebben in de klas en de werkdruk kan verlagen. Ook de leerlingen gaven aan dat ze nood hebben aan een laagdrempelige manier om hun emoties te communiceren.  Het is dus duidelijk dat het bedachte concept wel een effectieve en goede oplossing is voor het probleem. Ook werden nog andere belangrijke conclusies en implicaties getrokken uit deze testen:
-	Product moet de veiligheid en privacy van de leerling waarborgen.
-	Het product mag niet afleiden tijdens de les.
-	Het product moet ‘kindproof’ zijn. (robuust, duidelijk,…)
-	De app moet genoeg informatie bevatten maar ook niet te veel.
Voor meer conclusies en implicaties zie de tabel onder 2.3 en/of de rapporten van wave 1 en wave 2.


## 3 Bill of materials
- karton
- papier
- Powerpoint
- Figma

## 4 Kritische reflectie
Max. 500 woorden

## 5 Bronnen
Voeg je volledige bibliografie toe van bronnen naarwaar je verwees.

## Bijlagen
### Discovery
- **Literatuuronderzoek**
  - [Protocol](https://acrobat.adobe.com/id/urn:aaid:sc:EU:c845fe7f-24a4-4b6a-a0fe-1af629438356)
  - [Rapport](https://acrobat.adobe.com/id/urn:aaid:sc:EU:cd1d0bf1-15b4-4a6f-bd34-006992754987)
- **interview**
  - [Protocol](https://acrobat.adobe.com/id/urn:aaid:sc:EU:4b6db281-ad43-4667-8b5c-be15bfe0595c)
  - [Rapport](https://acrobat.adobe.com/id/urn:aaid:sc:EU:fff1cd1f-7df0-4306-a81d-5dae30df3dcd)
- **Focusgroep**
  - [Protocol](https://acrobat.adobe.com/id/urn:aaid:sc:EU:233cdea7-30ad-4383-bd4e-c6e02371e6ce)
  - [Rapport](https://acrobat.adobe.com/id/urn:aaid:sc:EU:01e18d2f-dbab-46d9-97d0-6a67dd119852)
### Definition
- **Wave 1 gebruikerstesten**
  - [Protocol](https://acrobat.adobe.com/id/urn:aaid:sc:eu:a72d5413-d0ee-4f44-b1e1-2a1e4b68513a)
  - [Rapport](https://acrobat.adobe.com/id/urn:aaid:sc:eu:d71bb71f-ce42-4e73-b318-c8e4f45a3a2c)
- **Wave 2 gebruikerstesten**
  - [Protocol](https://acrobat.adobe.com/id/urn:aaid:sc:EU:90d25d05-af82-4730-8d17-69c00fb9f6cb)
  - [Rapport](https://acrobat.adobe.com/id/urn:aaid:sc:EU:f661a435-779b-4238-9a97-c5f221a0e30b)
